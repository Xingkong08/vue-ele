<html xmlns="http://www.w3.org/1999/xhtml">
<head>
  <title>中阿含经</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><div class='pin'>
<p class='juan'><a id='mulu241' />中阿含经卷第四十六</p><p class="byline">东晋罽宾三藏瞿昙僧伽提婆译</p>
<div class='div-jing'><a id='mulu242' />
<p class='h3'>（一七六）心品行禪经第五<span class='note-inline'>(第四分别诵)</span></p>
<p>我闻如是：</p>
<p>一时，佛游舍卫国，在胜林给孤独园。</p>
<p>尔时，世尊告诸比丘：「世间真实有四种行禪者。云何为四？或有行禪者熾盛而谓衰退，或有行禪者衰退而谓熾盛，或有行禪者衰退则知衰退如真，或有行禪者熾盛则知熾盛如真。</p>
<p>「云何行禪者熾盛而谓衰退？彼行禪者离欲、离恶不善之法，有觉、有观，离生喜、乐，得初禪成就游。彼心修习正思，则从初禪趣第二禪，是胜息寂。彼行禪者便作是念：『我心离本相，更趣餘处，失初禪，灭定也。』彼行禪者不知如真，『我心修习正思，快乐息寂，则从初禪趣第二禪，是胜息寂。』彼不知如真已，于如退转，意便失定，如是行禪者熾盛而谓衰退。</p>
<p>「复次，行禪者觉、观已息，内靖、一心，无觉、无观，定生喜、乐，得第二禪成就游。彼心修习正思，从第二禪趣第三禪，是胜息寂。彼行禪者便作是念：『我心离本相，更趣餘处，失第二禪，灭定也。』彼行禪者不知如真，『我心修习正思，快乐息寂，从第二禪趣第三禪，是胜息寂。』彼不知如真已，于如退转，意便失定，如是行禪者熾盛而谓衰退。</p>
<p>「复次，行禪者离于喜欲，捨无求游，正念正智而身觉乐，谓圣所说、圣所捨、念、乐住、<span class='corr'>空</span>，得第三禪成就游。彼心修习正思，从第三禪趣第四禪，是胜息寂。彼行禪者便作是念：『我心离本相，更趣餘处，失第三禪，灭定也。』彼行禪者不知如真，『我心修习正思，快乐息寂，从第三禪趣第四禪，是胜息寂。』彼不知如真已，于如退转，意便失定，如是行禪者熾盛而谓衰退。</p>
<p>「复次，行禪者乐灭、苦灭，喜、忧本已灭，不苦不乐、捨、念、清淨，得第四禪成就游，彼心修习正思，从第四禪趣无量空处，是胜息寂。彼行禪者便作是念：『我心离本相，更趣餘处，失第四禪，灭定也。』彼行禪者不知如真，『我心修习正思，快乐息寂，从第四禪趣无量空处，是胜息寂。』彼不知如真已，于如退转，意便失定，如是行禪者熾盛而谓衰退。</p>
<p>「复次，行禪者度一切色想，灭有对想，不念若干想，无量空，是无量空处成就游，彼心修习正思，从无量空处趣无量识处，是胜息寂。彼行禪者便作是念：『我心离本相，更趣餘处，失无量空处，灭定也。』彼行禪者不知如真，『我心修习正思，快乐息寂，从无量空处趣无量识处，是胜息寂。』彼不知如真已，于如退转，意便失定，如是行禪者熾盛而谓衰退。</p>
<p>「复次，行禪者度一切无量空处，无量识，是无量识处成就游，彼心修习正思，从无量识处趣无所有处，是胜息寂。彼行禪者便作是念：『我心离本相，更趣餘处，失无量识处，灭定也。』彼行禪者不知如真，『我心修习正思，快乐息寂，从无量识处趣无所有处，是胜息寂。』彼不知如真已，于如退转，意便失定，如是行禪者熾盛而谓衰退。</p>
<p>「复次，行禪者度一切无量识处，无所有，是无所有处成就游，彼心修习正思，从无所有处趣非有想非无想处，是胜息寂。彼行禪者便作是念：『我心离本相，更趣餘处，失无所有处，灭定也。』彼行禪者不知如真，『我心修习正思，快乐息寂，从无所有处趣非有想非无想处，是胜息寂。』彼不知如真已，于如退转，意便失定，如是行禪者熾盛而谓衰退。</p>
<p>「云何行禪者衰退而谓熾盛？彼行禪者离欲、离恶不善之法，有觉、有观，离生喜、乐，得初禪成就游。彼思餘小想，修习第二禪道，彼行禪者便作是念：『我心修习正思，快乐息寂，则从初禪趣第二禪，是胜息寂。』彼行禪者不知如真，『宁可思厌相应想入初禪，不应思餘小想入第二禪。』彼不知如真已，不觉彼心而便失定，如是行禪者衰退而谓熾盛。</p>
<p>「复次，行禪者觉、观已息，内靖、一心，无觉、无观，定生喜、乐，得第二禪成就游。彼思餘小想，修习第三禪道，彼行禪者便作是念：『我心修习正思，快乐息寂，从第二禪趣第三禪，是胜息寂。』彼行禪者不知如真，『宁可思厌相应想入第二禪，不应思餘小想入第三禪。』彼不知如真已，不觉彼心而便失定，如是行禪者衰退而谓熾盛。</p>
<p>「复次，行禪者离于喜欲，捨无求游，正念正智而身觉乐。谓圣所说、圣所捨、念、乐住、<span class='corr'>空</span>，得第三禪成就游。彼思餘小想，修习第四禪道，彼行禪者便作是念：『我心修习正思，快乐息寂，从第三禪趣第四禪，是胜息寂。』彼行禪者不知如真，『宁可思厌相应想入第三禪，不应思餘小想入第四禪。』彼不知如真已，不觉彼心而便失定，如是行禪者衰退而谓熾盛。</p>
<p>「复次，行禪者乐灭、苦灭，喜、忧本已灭，不苦不乐、捨、念、清淨，得第四禪成就游。彼思餘小想，修习无量空处道，彼行禪者便作是念：『我心修习正思，快乐息寂，从第四禪趣无量空处，是胜息寂。』彼行禪者不知如真，『宁可思厌相应想入第四禪，不应思餘小想入无量空处。』彼不知如真已，不觉彼心而便失定，如是行禪者衰退而谓熾盛。</p>
<p>「复次，行禪者度一切色想，灭有对想，不念若干想，无量空，是无量空处成就游。彼思餘小想，修习无量识处道，彼行禪者便作是念：『我心修习正思，快乐息寂，从无量空处趣无量识处，是胜息寂。』彼行禪者不知如真，『宁可思厌相应想入无量空处，不应思餘小想入无量识处。』彼不知如真已，不觉彼心而便失定，如是行禪者衰退而谓熾盛。</p>
<p>「复次，行禪者度一切无量空处，无量识处，是无量识处成就游。彼思餘小想，修习无所有处道，彼行禪者便作是念：『我心修习正思，快乐息寂，从无量识处趣至无所有处，是胜息寂。』彼行禪者不知如真，『宁可思厌相应想入无量识处，不应思餘小想入无所有处。』彼不知如真已，不觉彼心而便失定，如是行禪者衰退而谓熾盛。</p>
<p>「复次，行禪者度一切无量识处，无所有，是无所有处成就游。彼思餘小想，修习非有想非无想处道，彼行禪者便作是念：『我心修习正思，快乐息寂，从无所有处趣非有想非无想处，是胜息寂。』彼行禪者不知如真，『宁可思厌相应想入无所有处，不应思餘小想入非有想非无想处。』彼不知如真已，不觉彼心而便失定，如是行禪者衰退而谓熾盛。</p>
<p>「云何行禪者衰退则知衰退如真？彼行禪者所行、所相、所标，度一切无所有处，非有想非无想，是非有想非无想处成就游。彼不受此行，不念此，相、标，唯行无所有处相应念想本退具，彼行禪者便作是念：『我心离本相，更趣餘处，失非有想非无想处，灭定也。』彼知如真已，于如不退，意不失定，如是行禪者衰退则知衰退如真。</p>
<p>「复次，行禪者所行、所相、所标，度一切无量识处，无所有，是无所有处成就游。彼不受此行，不念此相、标，唯行无量识处相应念想本所行。彼行禪者便作是念：『我心离本相，更趣餘处，失无所有处，灭定也。』彼知如真已，于如不退，意不失定，如是行禪者衰退则知衰退如真。</p>
<p>「复次，行禪者所行、所相、所标，度一切无量空处，无量识，是无量识处成就游。彼不受此行，不念此相、标，唯行无量空处相应念想本退具，彼行禪者便作是念：『我心离本相，更趣餘处，失无量<span class='corr'>识</span>处，灭定也。』彼知如真已，于如不退，意不失定，如是行禪者衰退则知衰退如真。</p>
<p>「复次，行禪者所行、所相、所标，度一切色想，灭有对想，不念若干想，无量空，是无量空处成就游。彼不受此行，不念此相、标，唯行色乐相应念想本退具，彼行禪者便作是念：『我心离本相，更趣餘处，失无量空处，灭定也。』彼知如真已，于如不退，意不失定，如是行禪者衰退则知衰退如真。</p>
<p>「复次，行禪者所行、所相、所标，乐灭、苦灭，喜、忧本已灭，不苦不乐、捨、念、清淨，得第四禪成就游。彼不受此行，不念此相、标，唯行第三禪相应念想本退具，彼行禪者便作是念：『我心离本相，更趣餘处，失第四禪，灭定也。』彼知如真已，于如不退，意不失定，如是行禪者衰退则知衰退如真。</p>
<p>「复次，行禪者所行、所相、所标，离于喜欲，捨无求游，正念正智而身觉乐，谓圣所说、圣所捨、念、乐住、<span class='corr'>空</span>，得第三禪成就游。彼不受此行，不念此相、标，唯行第二禪相应念想本退具，彼行禪者便作是念：『我心离本相，更趣餘处，失第三禪，灭定也。』彼知如真已，于如不退，意不失定，如是行禪者衰退则知衰退如真。</p>
<p>「复次，行禪者所行、所相、所标，觉、观已息，内靖、一心，无觉、无观，定生喜、乐，得第二禪成就游。彼不受此行，不念此相、标，唯行初禪相应念想本退具，彼行禪者便作是念：『我心离本相，更趣餘处，失第二禪，灭定也。』彼知如真已，于如不退，意不失定，如是行禪者衰退则知衰退如真。</p>
<p>「复<span class='corr'>次</span>，行禪者所行、所相、所标，离欲、离恶不善之法，有觉、有观，离生喜、乐，得初禪成就游。彼不受此行，不念此相、标，唯行欲乐相应念想本退具，彼行禪者便作是念：『我心离本相，更趣餘处，失初禪，灭定也。』彼知如真已，于如不退，意不失定，如是行禪者衰退则知衰退如真。</p>
<p>「云何行禪者熾盛则知熾盛如真？彼行禪者离欲、离恶不善之法，有觉、有观，离生喜、乐，得初禪成就游。彼心修习正思，快乐息寂，则从初禪趣第二禪，是胜息寂。彼行禪者便作是念：『我心修习正思，快乐息寂，则从初禪趣第二禪，是胜息寂。』彼知如真已，便觉彼心而不失定，如是行禪者熾盛则知熾盛如真。</p>
<p>「复次，行禪者觉、观已息，内靖、一心，无觉、无观，定生喜、乐，得第二禪成就游，彼心修习正思，快乐息寂，从第二禪趣第三禪，是胜息寂。彼行禪者便作是念：『我心修习正思，快乐息寂，从第二禪趣第三禪，是胜息寂。』彼知如真已，便觉彼心而不失定，如是行禪者熾盛则知熾盛如真。</p>
<p>「复次，行禪者离于喜欲，捨无求游，正念正智而身觉乐，谓圣所说、圣所捨、念、乐住、<span class='corr'>空</span>，得第三禪成就游。彼心修习正思，快乐息寂，从第三禪趣第四禪，是胜息寂。彼行禪者便作是念：『我心修习正思，快乐息寂，从第三禪趣第四禪，是胜息寂。』彼知如真已，便觉彼心而不失定，如是行禪者熾盛则知熾盛如真。</p>
<p>「复次，行禪者乐灭、苦灭，喜、忧本已灭，不苦不乐、捨、念、清淨，得第四禪成就游。彼心修习正思，快乐息寂，从第四禪趣无量空处，是胜息寂。彼行禪者便作是念：『我心修习正思，快乐息寂，从第四禪趣无量空处，是胜息寂。』彼知如真已，便觉彼心而不失定，如是行禪者熾盛则知熾盛如真。</p>
<p>「复次，行禪者度一切色想，灭有对想，不念若干想，无量空，是无量空处成就游。彼心修习正思，快乐息寂，从无量空处趣无量识处，是胜息寂。彼行禪者便作是念：『我心修习正思，快乐息寂，从无量空处趣无量识处，是胜息寂。』彼知如真已，便觉彼心而不失定，如是行禪者熾盛则知熾盛如真。</p>
<p>「复次，行禪者度一切无量空处，无量识，是无量识处成就游。彼心修习正思，快乐息寂，从无量识处趣无所有处，是胜息寂。彼行禪者便作是念：『我心修习正思，快乐息寂，从无量识处趣无所有处，是胜息寂。』彼知如真已，便觉彼心而不失定，如是行禪者熾盛则知熾盛如真。</p>
<p>「复次，行禪者度一切无量识处，无所有，是无所有处成就游。彼心修习正思，快乐息寂，从无所有处趣非有想非无想处，是胜息寂。彼行禪者便作是念：『我心修习正思，快乐息寂，从无所有处趣非有想非无想处，是胜息寂。』彼知如真已，便觉彼心而不失定，如是行禪者熾盛则知熾盛如真。世间实有是四种行禪者，因此故说。」</p>
<p>佛说如是。彼诸比丘闻佛所说，欢喜奉行。</p>
<p>行禪经第五竟<span class='note-inline'>(二千五百七十七字)</span></p></div>
<div class='div-jing'><a id='mulu243' />
<p class='h3'>（一七七）中阿含心品说经第六<span class='note-inline'>(第四分别诵)</span></p>
<p>我闻如是：</p>
<p>一时，佛游拘楼瘦劒摩瑟昙拘楼都邑。</p>
<p>尔时，世尊告诸比丘：「我今当为汝等说法，初妙、中妙、竟亦妙，有义有文，具足清淨，显现梵行，名四种说经。如四种说经分别其义。諦听，諦听，善思念之，我今当说。」</p>
<p>时，诸比丘受教而听。</p>
<p>佛言：「云何四种说经分别其义？若有比丘所行、所相、所标，离欲、离恶不善之法，有觉、有观，离生喜、乐，得初禪成就游。彼不受此行，不念此相、标，唯行欲乐相应念想退转具。彼比丘应当知，『我生此法，不住、不进，亦复不厌，我生此法而令我退，然我此定不得久住。』彼比丘应如是知。</p>
<p>「复次，比丘所行、所相、所标，离欲、离恶不善之法，有觉、有观，离生喜、乐，得初禪成就游。彼受此行，念此相、标，立念如法，令住一意。彼比丘应当知，『我生此法，不退、不进，亦复不厌，我生此法能令我住，而我此定必得久住。』彼比丘应如是知。</p>
<p>「复次，比丘所行、所相、所标，离欲、离恶不善之法，有觉、有观，离生喜、乐，得初禪成就游。彼不受此行，不念此相、标，唯行第二禪相应念想昇进具。彼比丘应当知，『我生此法，不退、不住，亦复不厌，我生此法令我昇进，如是不久当得第二禪。』彼比丘应如是知。</p>
<p>「复次，比丘所行、所相、所标，离欲、离恶不善之法，有觉、有观，离生喜、乐，得初离成就游。彼不受此行，不念此相、标，唯行灭息相应念想无欲具。彼比丘应当知，『我生此法，不退、不住，亦不昇进，我生此法能令我厌，如是不久当得漏尽。』彼比丘应如是知。</p>
<p>「复次，比丘所行、所相、所标，觉、观已息，内靖、一心，无觉、无观，定生喜、乐，得第二禪成就游。彼不受此行，不念此相、标，唯行初禪相应念想退转具。彼比丘应当知，『我生此法，不住、不进，亦复不厌，我生此法而令我退，然我此定不得久住。』彼比丘应如是知。</p>
<p>「复次，比丘所行、所相、所标，觉、观已息，内靖、一心，无觉、无观，定生喜、乐，得第二禪成就游。彼受此行，念此相、标，立念如法，令住一意。彼比丘应当知，『我生此法，不退、不进，亦复不厌，我生此法能令我住，而我此定必得久住。』彼比丘应如是知。</p>
<p>「复次，比丘所行、所相、所标，觉、观已息，内靖、一心，无觉、无观，定生喜、乐，得第二禪成就游。彼不受此行，不念此相、标，唯行第三禪相应念想昇进具。彼比丘应当知，『我生此法，不退、不住，亦复不厌，我生此法令我昇进，如是不久当得第三禪。』彼比丘应如是知。</p>
<p>「复次，比丘所行、所相、所标，觉、观已息，内靖、一心，无觉、无观，定生喜、乐，得第二禪成就游。彼不受此行，不念此相、标，唯行灭息相应念想无欲具。彼比丘应当知，『我生此法，不退、不住，亦不昇进，我生此法能令我厌，如是不久当得漏尽。』彼比丘应如是知。</p>
<p>「复次，比丘所行、所相、所标，离于喜欲，捨无求游，正念正智而身觉乐，谓圣所说、圣所捨、念、乐住、<span class='corr'>空</span>，得第三禪成就游。彼不受此行，不念此相、标，唯行第二禪相应念想退转具。彼比丘应当知，『我生此法，不住、不进，亦复不厌，我生此法而令我退，然我此定不得久住。』彼比丘应如是知。</p>
<p>「复次，比丘所行、所相、所标，离于喜欲，捨无求游，正念正智而身觉乐，谓圣所说、圣所捨、念、乐住、<span class='corr'>空</span>，得第三禪成就游。彼受此行，念此相、标，立念如法，令住一意。彼比丘应当知，『我生此法，不退、不进，亦复不厌，我生此法能令我住，而我此定必得久住。』彼比丘应如是知。</p>
<p>「复次，比丘所行、所相、所标，离于喜欲，捨无求游，正念正智而身觉乐，谓圣所说、圣所捨、念、乐住、<span class='corr'>空</span>，得第三禪成就游。彼不受此行，不念此相、标，唯行第四禪相应念想昇进具。彼比丘应当知，『我生此法，不退、不住，亦复不厌，我生此法令我昇进，如是不久当得第四禪。』彼比丘应如是知。</p>
<p>「复次，比丘所行、所相，所标，离于喜欲，捨无求游，正念正智而身觉乐，谓圣所说、圣所捨、念、乐住、<span class='corr'>空</span>，得第三禪成就游。彼不受此行，不念此相、标，唯行灭息相应念想无欲具。彼比丘应当知，『我生此法，不退、不住，亦不昇进，我生此法能令我厌，如是不久当得漏尽。』彼比丘应如是知。</p>
<p>「复次，比丘所行、所相、所标，乐灭、苦灭，喜、忧本已灭，不苦不乐、捨、念、清淨，得第四禪成就游。彼不受此行，不念此相、标，唯行第三禪相应念想退转具。彼比丘应当知，『我生此法，不住、不进，亦复不厌，我生此法而令我退，然我此定不得久住。』彼比丘应如是知。</p>
<p>「复次，比丘所行、所相、所标，乐灭、苦灭，喜、忧本已灭，不苦不乐、捨、念、清淨，得第四禪成就游。彼受此行，念此相、标，立念如法，令住一意。彼比丘应当知，『我生此法，不退、不进，亦复不厌，我生此法能令我住，而我此定必得久住。』彼比丘应如是知。</p>
<p>「复次，比丘所行、所相、所标，乐灭、苦灭，喜、忧本已灭，不苦不乐、捨、念、清淨，得第四禪成就游。彼不受此行，不念此相、标，唯行无量空处相应念想昇进具。彼比丘应当知，『我生此法，不退、不住，亦复不厌，我生此法令我昇进，如是不久当得无量空处。』彼比丘应如是知。</p>
<p>「复次，比丘所行、所相、所标，乐灭、苦灭，喜、忧本已灭，不苦不乐、捨、念、清淨，得第四禪成就游。彼不受此行，不念此相、标，唯行灭息相应念想无欲具。彼比丘应当知，『我生此法，不退、不住，亦不昇进，我生此法能令我厌，如是不久当得漏尽。』彼比丘应如是知。</p>
<p>「复次，比丘所行、所相、所标，度一切色想，灭有对想，不念若干想，无量空，是无量空处成就游。彼不受此行，不念此相、标，唯行色乐相应念想退转具。彼比丘应当知，『我生此法，不住、不进，亦复不厌，我生此法而令我退，然我此定不得久住。』彼比丘应如是知。</p>
<p>「复次，比丘所行、所相、所标，度一切色想，灭有对想，不念若干想，无量空，是无量空处成就游。彼受此行，念此相、标，立念如法，令住一意。彼比丘应当知，『我生此法，不退、不进，亦复不厌，我生此法能令我住，而我此定必得久住。』彼比丘应如是知。</p>
<p>「复次，比丘所行、所相、所标，度一切色想，灭有对想，不念若干想，无量空，是无量空处成就游。彼不受此行，不念此相、标，唯行无量识处相应念想昇进具。彼比丘应当知，『我生此法，不退、不住，亦复不厌，我生此法令我昇进，如是不久当得无量识处。』彼比丘应如是知。</p>
<p>「复次，比丘所行、所相、所标，度一切色想，灭有对想，不念若干想，无量空，是无量空处成就游。彼不受此行，不念此相、标，唯行灭息相应念想无欲具。彼比丘应当知，『我生此法，不退、不住，亦不昇进，我生此法能令我厌，如是不久当得漏尽。』彼比丘应如是知。</p>
<p>「复次，比丘所行、所相、所标，度一切无量空处，无量识，是无量识处成就游。彼不受此行，不念此<span class='corr'>相</span>、标，唯行无量空处相应念想退转具。彼比丘应当知，『我生此法，不住、不进，亦复不厌，我生此法而令我退，然我此定不得久住。』彼比丘应如是知。</p>
<p>「复次，比丘所行、所相、所标，度一切无量空处，无量识，是无量识处成就游。彼受此行，念此相、标，立念如法，令住一意。彼比丘应当知，『我生此法，不退、不进，亦复不厌，我生此法能令我住，而我此定必得久住。』彼比丘应如是知。</p>
<p>「复次，比丘所行、所相、所标，度一切无量空处，无量识，是无量识处成就游。彼不受此行，不念此相、标，唯行无所有处相应念想昇进具。彼比丘应当知，『我生此法，不退、不住，亦复不厌，我生此法令我昇进，如是不久当得无所有处。』彼比丘应如是知。</p>
<p>「复次，比丘所行、所相、所标，度一切无量空处，无量识，是无量识处成就游。彼不受此行，不念此相、标，唯行灭息相应念想无欲具。彼比丘应当知，『我生此法，不退、不住，亦不昇进，我生此法能令我厌，如是不久当得漏尽。』彼比丘应如是知。</p>
<p>「复次，比丘所行、所相、所标，度一切无量识处，无所有，是无所有处成就游。彼不受此行，不念此相、标，唯行无量识处相应念想退转具。彼比丘应当知，『我生此法，不住、不进，亦复不厌，我生此法而令我退，然我此定不得久住。』彼比丘应如是知。</p>
<p>「复次，比丘所行、所相、所标，度一切无量识处，无所有，是无所有处成就游。彼受此行，念此相、标，立念如法，令住一意。彼比丘应当知，『我生此法，不退、不进，亦复不厌，我生此法能令我住，而我此定必得久住。』彼比丘应如是知。</p>
<p>「复次，比丘所行、所相、所标，度一切无量识处，无所有，是无所有处成就游。彼不受此行，不念此相、标，唯行非有想非无想处相应念想昇进具。彼比丘应当知，『我生此法，不退、不住，亦复不厌，我生此法令我昇进，如是不久当得非有想非无想处。』彼比丘应如是知。</p>
<p>「复次，比丘所行、所相、所标，度一切无量识处，无所有，是无所有处成就游。彼不受此行，不念此相、标，唯行厌相应念想无欲具。彼比丘应当知，『我生此法，不退、不住，亦不昇进，我生此法能令我厌。如是，不久当得漏尽。』彼比丘应如是知。</p>
<p>「有想有知，齐是得知，乃至非有想非无想处行餘第一有，行禪比丘者，从是起当为彼说。」</p>
<p>佛说如是。彼诸比丘闻佛所说，欢喜奉行。</p>
<p>说经第六竟<span class='note-inline'>(二千八百二十字)</span></p></div>
<p class='juan'>中阿含经卷第四十六<span class='note-inline'>(六千三百九十七字)</span></p></div></div>
</div><!-- end of div[@id='body'] -->
</body></html>
