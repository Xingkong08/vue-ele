<html xmlns="http://www.w3.org/1999/xhtml">
<head>
  <title>中阿含经</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'><div class='pin'>
<p class='juan'><a id='mulu81' />中阿含经卷第十二</p><p class="byline">东晋罽宾三藏瞿昙僧伽提婆译</p>
<div class='div-jing'><a id='mulu82' />
<p class='h3'>（六三）中阿含王相应品鞞婆陵耆经第六<span class='note-inline'>(初一日诵)</span></p>
<p>我闻如是：</p>
<p>一时，佛游拘萨罗国。</p>
<p>尔时，世尊与大比丘众俱行道，中路欣然而笑。尊者阿难见世尊笑，叉手向佛，白曰：「世尊！何因缘笑？诸佛如来、无所着、等正觉若无因缘，终不妄笑。愿闻其意。」</p>
<p>彼时，世尊告曰：「阿难！此处所中，迦叶如来、无所着、等正觉在此处坐，为弟子说法。」</p>
<p>于是，尊者阿难即在彼处速疾敷座，叉手向佛，白曰：「世尊！唯愿世尊亦坐此处，为弟子说法，如是此处为二如来、无所着、等正觉所行。」</p>
<p>尔时，世尊便于彼处坐尊者阿难所敷之座，坐已，告曰：「阿难！此处所中，迦叶如来、无所着、等正觉有讲堂，迦叶如来、无所着、等正觉于中坐已，为弟子说法。阿难！此处所中昔有村邑，名鞞婆陵耆，极大丰乐，多有人民。阿难！鞞婆陵耆村邑之中有梵志大长者，名曰无恚，极大富乐，资财无量，畜牧产业不可称计，封户食邑种种具足。阿难！梵志大长者无恚有子，名优多罗摩纳，为父母所举，受生清淨，乃至七世父母不绝种族，生生无恶，博闻总持，诵过四典经，深达因、缘、正、文、戏五句说。阿难！优多罗童子有善朋友，名难提波罗陶师，常为优多罗童子之所爱念，喜见无厌。</p>
<p>「阿难！难提波罗陶师归佛、归法、归比丘众，不疑三尊，不惑苦、习、灭、道，得信、持戒、博闻、惠施、成就智慧，离杀、断杀、弃捨刀杖，有惭有愧，有慈悲心，饶益一切乃至蜫虫，彼于杀生淨除其心。阿难！难提波罗陶师离不与取，断不与取，<span class='corr'>与</span>之乃取，乐于与取，常好布施，欢喜无悋，不望其报，彼于不与取淨除其心。阿难！难提波罗陶师离非梵行，断非梵行，勤修梵行，精勤妙行，清淨无秽，离欲断婬，彼于非梵行淨除其心。</p>
<p>「阿难！难提波罗陶师离妄言，断妄言，真諦言，乐真諦，住真諦不移动，一切可信，不欺世间，彼于妄言淨除其心。阿难！难提波罗陶师离两舌，断两舌，行不两舌，不破坏他，不闻此语彼，欲破坏此，不闻彼语此，欲破坏彼，离者欲合，合者欢喜，不作群党，不乐群党，不称群党，彼于两舌淨除其心。阿难！难提波罗陶师离麤言，断麤言。若有所言辞气麤獷，恶声逆耳，众所不喜，众所不爱，使他苦恼，令不得定，断如是言。若有所说清和柔润，顺耳入心，可喜可爱，使他安乐，言声具了，不使人畏，令他得定，说如是言，彼于麤言淨除其心。阿难！难提波罗陶师离綺语，断綺语。时说、真说、法说、义说、止息说、乐止息说，事顺时得宜，善教善訶，彼于綺语淨除其心。</p>
<p>「阿难！难提波罗陶师离治生，断治生，弃捨称量及斗斛，弃捨受货，不缚束人，不望折斗量，不以小利侵欺于人，彼于治生淨除其心。阿难！难提波罗陶师离受寡妇、童女，断受寡妇、童女，彼于受寡妇、童女淨除其心。阿难！难提波罗陶师离受奴婢，断受奴婢，彼于受奴婢淨除其心。阿难！难提波罗陶师离受象、马、牛、羊，断受象、马、牛、羊，彼于受象、马、牛、羊淨除其心。阿难！难提波罗陶师离受鸡、猪，断受鸡、猪，彼于受鸡、猪淨除其心。阿难！难提波罗陶师离受田业、店肆，断受田业、店肆，彼于受田业、店肆淨除其心。阿难！难提波罗陶师离受生稻、麦、豆，断受生稻、麦、豆，彼于受生稻、麦、豆淨除其心。</p>
<p>「阿难！难提波罗陶师离酒、断酒，彼于饮酒淨除其心。阿难！难提波罗陶师离高广大床，断高广大床，彼于高广大床淨除其心。阿难！难提波罗陶师离华鬘、瓔珞、涂香、脂粉，断华鬘、瓔珞、涂香、脂粉，彼于华鬘、瓔珞、涂香、脂粉淨除其心。阿难！难提波罗陶师离歌舞倡妓及往观听，断歌舞倡妓及往观听，彼于歌舞倡妓及往观听淨除其心。阿难！难提波罗陶师离受生色像宝，断受生色像宝，彼于生色像宝淨除其心。阿难！难提波罗陶师离过中食，断过中食，常一食，不夜食，学时食，彼于过中食淨除其心。</p>
<p>「阿难！难提波罗陶师尽形寿手离鏵锹，不自掘地，亦不教他，若水岸崩土及鼠伤土，取用作器，举着一面，语买者曰：『汝等若有豌豆、稻、麦、大小麻豆、豍豆、芥子，泻已持器去，随意所欲。』阿难！难提波罗陶师尽形寿供侍父母，父母无目，唯仰于人，是故供侍。</p>
<p>「阿难！难提波罗陶师过夜平旦，往詣迦叶如来、无所着、等正觉所，到已作礼，却坐一面。迦叶如来、无所着、等正觉为彼说法，劝发渴仰，成就欢喜，无量方便为彼说法，劝发渴仰，成就欢喜已，默然而住。阿难！于是，难提波罗陶师，迦叶如来、无所着、等正觉为其说法，劝发渴仰，成就欢喜已，即从坐起，礼迦叶如来、无所着、等正觉足已，绕三匝而去。</p>
<p>「尔时，优多罗童子乘白马车，与五百童子俱，过夜平旦，从鞞婆陵耆村邑出，往至一无事处，欲教若干国来诸弟子等，令读梵志书。于是，优多罗童子遥见难提波罗陶师来，见已便问：『难提波罗！汝从何来？』难提波罗答曰：『我今从迦叶如来、无所着、等正觉所供养礼事来。优多罗！汝可共我往詣迦叶如来、无所着、等正觉所供养礼事。』于是，优多罗童子答曰：『难提波罗！我不欲见秃头沙门，秃沙门不应得道，道难得故。』于是，难提波罗陶师捉优多罗童子头髻，牵令下车。于是，优多罗童子便作是念：『此难提波罗陶师常不调戏，不狂不痴，今捉我头髻，必当有以。』念已，语曰：『难提波罗！我随汝去，我随汝去。』难提波罗喜，复语曰：『去者甚善。』</p>
<p>「于是，难提波罗陶师与优多罗童子共往詣迦叶如来、无所着、等正觉所，到已作礼，却坐一面。难提波罗陶师白迦叶如来、无所着、等正觉曰：『世尊！此优多罗童子是我朋友，彼常见爱，常喜见我，无有厌足。彼于世尊无信敬心，唯愿世尊善为说法，令彼欢喜得信敬心。』于是，迦叶如来、无所着、等正觉为难提波罗陶师及优多罗童子说法，劝发渴仰，成就欢喜，无量方便为彼说法，劝发渴仰，成就欢喜已，默然而住。于是，难提波罗陶师及优多罗童子，迦叶如来、无所着、等正觉为其说法，劝发渴仰，成就欢喜已，即从坐起，礼迦叶如来、无所着、等正觉足，绕三匝而去。</p>
<p>「于是，优多罗童子还去不远，问曰：『难提波罗！汝从迦叶如来、无所着、等正觉得闻如是微妙之法，何意住家？不能捨离学圣道耶？』于是，难提波罗陶师答曰：『优多罗！汝自知我尽形寿供养父母，父母无目，唯仰于人，我以供养侍父母故。』于是，优多罗童子问难提波罗：『我可得从迦叶如来、无所着、等正觉出家学道，受于具足，得作比丘，行梵行耶？』于是，难提波罗陶师及优多罗童子即从彼处复往詣迦叶如来、无所着、等正觉所，到已作礼，却坐一面。</p>
<p>「难提波罗陶师白迦叶如来、无所着、等正觉曰：『世尊！此优多罗童子还去不远，而问我言：「难提波罗！汝从迦叶如来、无所着、等正觉得闻如是微妙之法，何意住家？不能捨离学圣道耶？」世尊！我答彼曰：「优多罗！汝自知我尽形寿供养父母，父母无目，唯仰于人，我以供养侍父母故。」优多罗复问我曰：「难提波罗！我可得从迦叶如来、无所着、等正觉出家学道，受于具足，得作比丘，行梵行耶？」愿世尊度彼出家学道，授与具足，得作比丘。』迦叶如来、无所着、等正觉为难提波罗默然而受。于是，难提波罗陶师知迦叶如来、无所着、等正觉默然受已，即从坐起，稽首作礼，绕三匝而去。</p>
<p>「于是，迦叶如来、无所着、等正觉，难提波罗去后不久，度优多罗童子出家学道，授与具足，出家学道。授与具足已，于鞞婆陵耆村邑随住数日，摄持衣鉢，与大比丘众俱共游行，欲至波罗[木*奈]迦私国邑，展转游行，便到波罗[木*奈]迦私国邑，游波罗[木*奈]住仙人处鹿野园中。</p>
<p>「于是，颊鞞王闻迦叶如来、无所着、等正觉游行迦私国，与大比丘众俱，到此波罗[木*奈]住仙人处鹿野园中。颊鞞王闻已，告御者曰：『汝可严驾，我今欲往詣迦叶如来、无所着、等正觉所。』时，彼御者受王教已，即便严驾。严驾已訖，还白王曰：『已严好车，随天王意。』</p>
<p>「于是，颊鞞王乘好车已，从波罗[木*奈]出，往詣仙人住处鹿野园中。时，颊鞞王遥见树间迦叶如来、无所着、等正觉，端正姝好，犹星中月，光耀煒曄，晃若金山，相好具足，威神巍巍，诸根寂定，无有蔽碍，成就调御，息心静默。见已下车，步詣迦叶如来、无所着、等正觉所，到已作礼，却坐一面。颊鞞王坐一面已，迦叶如来、无所着、等正觉为彼说法，劝发渴仰，成就欢喜，无量方便为彼说法，劝发渴仰，成就欢喜已，默然而住。</p>
<p>「于是，颊鞞王，迦叶如来、无所着、等正觉为其说法，劝发渴仰，成就欢喜已，即从坐起，偏袒着衣，叉手而向，白迦叶如来、无所着、等正觉曰：『唯愿世尊明受我请，及比丘众。』迦叶如来、无所着、等正觉为颊鞞王默然受请。于是，颊鞞王知迦叶如来、无所着、等正觉默然受已，稽首作礼，绕三匝而去，还归其家。于夜施设极美淨妙种种丰饶食噉含消，即于其夜供办已訖，平旦敷床唱曰：『世尊！今时已到，食具已办，唯愿世尊以时临顾。』</p>
<p>「于是，迦叶如来、无所着、等正觉过夜平旦，着衣持鉢，诸比丘众侍从世尊，往詣颊鞞王家，在比丘众上敷座而坐。于是，颊鞞王见佛及比丘众坐已，自行澡水，以极美淨妙种种丰饶食噉含消，手自斟酌，令得饱满，食訖收器，行澡水竟，敷一小床，别坐听法。颊鞞王坐已，迦叶如来、无所着、等正觉为彼说法，劝发渴仰，成就欢喜，无量方便为彼说法，劝发渴仰，成就欢喜已，默然而住。</p>
<p>「于是，颊鞞王，迦叶如来、无所着、等正觉为其说法，劝发渴仰，成就欢喜已，即从坐起，偏袒着衣，叉手而向，白迦叶如来、无所着、等正觉曰：『唯愿世尊于此波罗[木*奈]受我夏坐，及比丘众，我为世尊作五百房、五百床褥，及施拘执如此白粳米。王之所食种种诸味，饭饲世尊及比丘众。』迦叶如来、无所着、等正觉告颊鞞王曰：『止！止！大王！但心喜足。』颊鞞王如是至再三，叉手而向，白迦叶如来、无所着、等正觉曰：『唯愿世尊于此波罗[木*奈]受我夏坐，及比丘众，我为世尊作五百房、五百床褥，及施拘执如此白粳米。王之所食种种诸味，饭饲世尊及比丘众。』迦叶如来、无所着、等正觉亦再三告颊鞞王曰：『止！止！大王！但心喜足。』</p>
<p>「于是，颊鞞王不忍不欲，心大忧慼：『迦叶如来、无所着、等正觉不能为我于此波罗[木*奈]而受夏坐，及比丘众。』作是念已，颊鞞王白迦叶如来、无所着、等正觉曰：『世尊！颇更有在家白衣，奉事世尊如我者耶？』</p>
<p>「迦叶如来、无所着、等正觉告颊鞞王曰：『有，在王境界鞞婆陵耆村极大丰乐，多有人民。大王！彼鞞婆陵耆村中有难提波罗陶师。大王！难提波罗陶师归佛、归法、归比丘众，不疑三尊，不惑苦、习、灭、道，得信、持戒、博闻、惠施、成就智慧，离杀、断杀，弃捨刀杖，有慙有愧，有慈悲心，饶益一切乃至蜫虫，彼于杀生淨除其心。大王！难提波罗陶师离不与取，断不与取，与之乃取，乐于与取，常好布施，欢喜无悋，不望其报，彼于不与取淨除其心。大王！难提波罗陶师离非梵行，断非梵行，勤修梵行，精懃妙行，清淨无秽，离欲断婬，彼于非梵行淨除其心。</p>
<p>「『大王！难提波罗陶师离妄言，断妄言，真諦言，乐真諦，住真諦不移动，一切可信，不欺世间，彼于妄言淨除其心。大王！难提波罗陶师离两舌，断两舌，行不两舌，不破坏他，不闻此语彼，欲破坏此，不闻彼语此，欲破坏彼，离者欲合，合者欢喜，不作群党，不乐群党，不称群党，彼于两舌淨除其心。大王！难提波罗陶师离麤言，断麤言。若有所言辞气麤獷，恶声逆耳，众所不喜，众所不爱，使他苦恼，令不得定，断如是言。若有所说清和柔润，顺耳<span class='corr'>入</span>心，可喜可爱，使他安乐，言声具了，不使人畏，令他得定，说如是言，彼于麤言淨除其心。大王！难提波罗陶师离綺语，断綺语，时说、真说、法说、义说、止息说、乐止息说，事顺时得宜，善教善訶，彼于綺语淨除其心。</p>
<p>「『大王！难提波罗陶师离治生，断治生，弃捨称量及斗斛，亦不受货，不缚束人，不望折斗量，不以小利侵欺于人，彼于治生淨除其心。大王！难提波罗陶师离受寡妇、童女，断受寡妇、童女，彼于受寡妇、童女淨除其心。大王！难提波罗陶师离受奴婢，断受奴婢，彼于受奴婢淨除其心。大王！难提波罗陶师离受象、马、牛、羊，断受象、马、牛、羊，彼于受象、马、牛、羊淨除其心。大王！难提波罗陶师离受鸡、猪，断受鸡、猪，彼于受鸡、猪淨除其心。大王！难提波罗陶师离受田业、店肆，断受田业、店肆，彼于受田业、店肆淨除其心。大王！难提波罗陶师离受生稻、麦、豆，断受生稻、麦、豆，彼于受生稻、麦、豆淨除其心。</p>
<p>「『大王！难提波罗陶师离酒、断酒，彼于饮酒淨除其心。大王！难提波罗陶师离高广大床，断高广大床，彼于高广大床淨除其心。大王！难提波罗陶师离华鬘、瓔珞、涂香、脂粉，断华鬘、瓔珞、涂香、脂粉，彼于华鬘、瓔珞、涂香、脂粉淨除其心。大王！难提波罗陶师离歌舞倡妓及往观听，断歌舞倡妓及往观听，彼于歌舞倡妓及往观听淨除其心。大王！难提波罗陶师离受生色像宝，断受生色像宝，彼于受生色像宝淨除其心。大王！难提波罗陶师离过中食，断过中食，常一食，不夜食，学时食，彼于过中食淨除其心。</p>
<p>「『大王！难提波罗陶师尽形寿手离鏵锹，不自掘地，亦不教他，若水岸崩土及鼠伤土，取用作器，举着一面，语买者言：「汝等若有豌豆、稻、麦、大小麻豆、豍豆、芥子，泻已持器去，随意所欲。」大王！难提波罗陶师尽形寿供侍父母，父母无目，唯仰于人，是故供侍。』</p>
<p>「『大王！我忆昔时依鞞婆陵耆村邑游行。大王！我尔时平旦着衣持鉢，入鞞婆陵耆村邑乞食，次第乞食，往到难提波罗陶师家。尔时，难提波罗为小事故，出行不在。大王！我问难提波罗陶师父母曰：「长老！陶师今在何处？」彼答我曰：「世尊！侍者为小事故，暂出不在。善逝！侍者为小事故，暂出不在。世尊！箩中有麦饭，釜中有豆羹，唯愿世尊为慈愍故随意自取。」大王！我便受鬱单曰法，即于箩釜中取羹饭而去。</p>
<p>「『难提波罗陶师于后还家，见箩中饭少，釜中羹减，白父母曰：「谁取羹饭？」父母答曰：「贤子！今日迦叶如来、无所着、等正觉至此乞食，彼于箩釜中取羹饭去。」难提波罗陶师闻已，便作是念：「我有善利，有大功德，迦叶如来、无所着、等正觉于我家中随意自在。」彼以此欢喜结跏趺坐，息心静默，至于七日，于十五日中而得欢乐，其家父母于七日中亦得欢乐。</p>
<p>「『复次，大王！我忆昔时依鞞婆陵耆村邑游行。大王！我尔时平旦着衣持鉢，入鞞婆陵耆村邑乞食，次第乞食，往到难提波罗陶师家。尔时，难提波罗为小事故，出行不在。大王！我问难提波罗陶师父母曰：「长老！陶师今在何处？」彼答我曰：「世尊！侍者为小事故，暂出不在。善逝！侍者为小事故，暂出不在。世尊！大釜中有粳米饭，小釜中有羹，唯愿世尊为慈愍故随意自取。」大王！我便受欝单曰法，即于大小釜中取羹饭去。</p>
<p>「『难提波罗陶师于后还家，见大釜中饭少，小釜中羹减，白父母曰：「谁大釜中取饭，小釜中取羹？」父母答曰：「贤子！今日迦叶如来、无所着、等正觉至此乞食，彼于大小釜中取羹饭去。」难提波罗陶师闻已，便作是念：「我有善利，有大功德，迦叶如来、无所着、等正觉于我家中随意自在。」彼以此欢喜结跏趺坐，息心静默，至于七日，于十五日中而得欢乐，其家父母于七日中亦得欢乐。</p>
<p>「『复次，大王！我忆昔时依鞞婆陵耆村邑而受夏坐。大王！我尔时新作屋未覆，难提波罗陶师故陶屋新覆。大王！我告瞻侍比丘曰：「汝等可去坏难提波罗陶师故陶屋，持来覆我屋。」瞻侍比丘即受我教，便去往至难提波罗陶师家，挽坏故陶屋，作束持来用覆我屋。难提波罗陶师父母闻坏故陶屋，闻已，问曰：「谁坏难提波罗故陶屋耶？」比丘答曰：「长老！我等是迦叶如来、无所着、等正觉瞻侍比丘，挽坏难提波罗陶师故陶屋，作束用覆迦叶如来、无所着、等正觉屋。」难提波罗父母语曰：「诸贤！随意持去，无有制者。」</p>
<p>「『难提波罗陶师于后还家，见挽坏故陶屋，白父母曰：「谁挽坏我故陶屋耶？」父母答曰：「贤子！今日迦叶如来、无所着、等正觉瞻侍比丘挽坏故陶屋，作束持去，用覆迦叶如来、无所着、等正觉屋。」难提波罗陶师闻已，便作是念：「我有善利，有大功德，迦叶如来、无所着、等正觉于我家中随意自在。」彼以此欢喜结加趺坐，息心静默，至于七日，于十五日中而得欢乐，其家父母于七日中亦得欢乐。</p>
<p>「『大王！难提<span class='corr'>波</span>罗陶师故陶屋，竟夏四月都不患漏。所以者何？蒙佛威神故。大王！难提波罗陶师无有不忍，无有不欲，心无忧慼：「迦叶如来、无所着、等正觉于我家中随意自在。」大王！汝有不忍，汝有不欲，心大忧慼：「迦叶如来、无所着、等正觉不受我请，于此波罗[木*奈]而受夏坐，及比丘众。」于是，迦叶如来、无所着、等正觉为颊鞞王说法，劝发渴仰，成就欢喜，无量方便为彼说法，劝发渴仰，成就欢喜已，从坐起去。</p>
<p>「『时，颊鞞王于迦叶如来、无所着、等正觉去后不久，便勅侍者：「汝等可以五百乘车载满白粳米，王之所食种种诸味，载至难提波罗陶师家，而语之曰：『难提波罗！此五百乘车载满白粳米，王之所食种种诸味，颊鞞王送来餉汝，为慈愍故，汝今当受。』」时，彼侍者受王教已，以五百乘车载满白粳米，王之所食种种诸味，送詣难提波罗陶师家。到已，语曰：「难提波罗陶师！此五百乘车载满白粳米，王之所食种种诸味，颊鞞王送来餉汝，为慈愍故，汝今当受。」于是，难提波罗陶师辞让不受，语侍者曰：「诸贤！颊鞞王家国大事多，费用处广，我知如此，以故不受。」』」</p>
<p>佛告阿难：「于意云何？尔时童子优多罗者，汝谓异人耶？莫作斯念，当知即是我也。阿难！我于尔时为自饶益，亦饶益他，饶益多人，愍伤世间，为天、为人求义及饶益，求安隐快乐。尔时说法不至究竟，不究竟白淨，不究竟梵行，不究竟梵行訖。尔时不离生老病死、啼哭忧慼，亦未能得脱一切苦。阿难！我今出世，如来、无所着、等正觉、明行成为、善逝、世间解、无上士、道法御、天人师，号佛、众祐，我今自饶益，亦饶益他，饶益多人，愍伤世间，为天、为人求义及饶益，求安隐快乐。我今说法得至究竟，究竟白淨，究竟梵行，究竟梵行訖。我今已离生老病死、啼哭忧慼，我今已得脱一切苦。」</p>
<p>佛说如是。尊者阿难及诸比丘，闻佛所说，欢喜奉行。</p>
<p>鞞婆陵耆经第六竟<span class='note-inline'>(五千七百三十四字)</span></p></div>
<div class='div-jing'><a id='mulu83' />
<p class='h3'>（六四）中阿含王相应品天使经第七<span class='note-inline'>(初一日诵)</span></p>
<p>我闻如是：</p>
<p>一时，佛游舍卫国，在胜林给孤独园。</p>
<p>尔时，世尊告诸比丘：「我以淨天眼出过于人，见此众生死时、生时，好色、恶色，或妙、不妙，往来善处及不善处，随此众生之所作业，见其如真。若此众生成就身恶行，口、意恶行，诽谤圣人，邪见成就邪见业，彼因缘此，身坏命终，必至恶处，生地狱中。若此众生成就身妙行，口、意妙行，不诽谤圣人，正见成就正见业，彼因缘此，身坏命终，必昇善处，乃生天上。</p>
<p>「犹大雨时，水上之泡，或生或灭，若有目人住一处，观生时、灭时；我亦如是，以淨天眼出过于人，见此众生死时、生时，好色、恶色，或妙、不妙，往来善处及不善处，随此众生之所作业，见其如真。若此众生成就身恶行，口、意恶行，诽谤圣人，邪见成就邪见业，彼因缘此，身坏命终，必至恶处，生地狱中。若此众生成就身妙行，口、意妙行，不诽谤圣人，正见成就正见业，彼因缘此，身坏命终，必昇善处，乃生天上。</p>
<p>「犹大雨时，雨堕之渧或上或下，若有目人住一处，观上时、下时；我亦如是，以淨天眼出过于人，见此众生，死时、生时，好色、恶色，或妙、不妙，往来善处及不善处，随此众生之所作业，见其如真。若此众生成就身恶行，口、意恶行，诽谤圣人，邪见成就邪见业，彼因缘此，身坏命终，必至恶处，生地狱中。若此众生成就身妙行，口、意妙行，不诽谤圣人，正见成就正见业，彼因缘此，身坏命终，必昇善处，乃生天上。</p>
<p>「犹琉璃珠，清淨自然，生无瑕秽，八楞善治，贯以妙绳，或青或黄，或赤、黑、白。若有目人住一处，观此琉璃珠，清淨自然，生无瑕秽，八楞善治，贯以妙绳，或青或黄，或赤、黑、白；我亦如是，以淨天眼出过于人，见此众生死时、生时，好色、恶色，或妙、不妙，往来善处及不善处，随此众生之所作业，见其如真。若此众生成就身恶行，口、意恶行，诽谤圣人，邪见成就邪见业，彼因缘此，身坏命终，必至恶处，生地狱中。若此众生成就身妙行，口、意妙行，不诽谤圣人，正见成就正见业，彼因缘此，身坏命终，必昇善处，乃生天上。</p>
<p>「犹如两屋共一门，多人出入。若有目人住一处，观出时入时；我亦如是，以淨天眼出过于人，见此众生死时、生时，好色、恶色，或妙、不妙，往来善处及不善处，随此众生之所作业，见其如真。若此众生成就身恶行，口、意恶行，诽谤圣人，邪见成就邪见业，彼因缘此，身坏命终，必至恶处，生地狱中。若此众生成就身妙行，口、意妙行，不诽谤圣人，正见成就正见业，彼因缘此，身坏命终，必昇善处，乃生天上。</p>
<p>「若有目人住高楼上，观于下人往来周旋、坐卧走踊；我亦如是，以淨天眼出过于人，见此众生死时、生时，好色、恶色，或妙、不妙，往来善处及不善处，随此众生之所作业，见其如真。若此众生成就身恶行，口、意恶行，诽谤圣人，邪见成就邪见业，彼因缘此，身坏命终，必至恶处，生地狱中。若此众生成就身妙行，口、意妙行，不诽谤圣人，正见成就正见业，彼因缘此，身坏命终，必昇善处，乃生天上。</p>
<p>「若有众生生于人间，不孝父母，不知尊敬<span class='corr'>沙门</span>、梵志，不行如实，不作福业，不畏后世罪，彼因缘此，身坏命终，生阎王境界。阎王人收送詣王所，白曰：『天王！此众生本为人时，不孝父母，不知尊敬沙门、梵志，不行如实，不作福业，不畏后世罪，唯愿天王处当其罪。』</p>
<p>「于是，阎王以初天使善问、善捡、善教、善訶：『汝颇曾见初天使来耶？』彼人答曰：『不见也。天王！』阎王复问：『汝本不见一村邑中，或男或女，幼小婴孩，身弱柔软，仰向自卧大小便中，不能语父母，父母抱移离不淨处，澡浴其身，令得淨洁。』彼人答曰：『见也。天王！』阎王复问：『汝于其后有识知时，何不作是念：「我自有生法，不离于生，我应行妙身、口、意业。」』彼人白曰：『天王！我了败坏，长衰永失耶？』阎王告曰：『汝了败坏，长衰永失，今当考汝，如治放逸行、放逸人，汝此恶业非父母为，非王非天，亦非沙门、梵志所为，汝本自作恶不善业。是故汝今必当受报。』</p>
<p>「阎王以此初天使善问、善捡、善教、善訶已，复以第二天使善问、善捡、善教、善訶：『汝颇曾见第二天使来耶？』彼人答曰：『不见也。天王！』阎王复问：『汝本不见一村邑中，或男或女，年耆极老，寿过苦极，命埀欲訖，齿落头白，身曲軁步，拄杖而行，身体战动耶？』彼人答曰：『见也。天王！』阎王复问：『汝于其后有识知时，何不作是念：「我自有老法，不离于老，我应行妙身、口、意业。」』彼人白曰：『天王！我了败坏，长衰永失耶？』阎王告曰：『汝了败坏，长衰永失，今当考汝，如治放逸行、放逸人，汝此恶业非父母为，非王非天，亦非沙门、梵志所为，汝本自作恶不善业。是故汝今必当受报。』</p>
<p>「阎王以此第二天使善问、善捡、善教、善訶已，复以第三天使善问、善捡、善教、善訶：『汝颇曾见第三天使来耶？』彼人答曰：『不见也。天王！』阎王复问：『汝本不见一村邑中，或男或女，疾病困篤，或坐卧床，或坐卧榻，或坐卧地，身生极苦甚重苦，不可爱念，令促命耶？』彼人答曰：『见也。天王！』阎王复问：『汝于其后有识知时，何不作是念：「我自有病法，不离于病，我应行妙身、口、意业。」』彼人白曰：『天王！我了败坏，长衰永失耶？』阎王告曰：『汝了败坏，长衰永失，今当考汝，如治放逸行、放逸人，汝此恶<span class='corr'>业</span>非父母为，非王非天，亦非沙门、梵志所为，汝本自作恶不善业，是故汝今必当受报。』</p>
<p>「阎王以此第三天使善问、善捡、善教、善訶已，复以第四天使善问、善捡、善教、善訶：『汝颇曾见第<span class='corr'>四</span>天使来耶？』彼人答曰：『不见也。天王！』阎王复问：『汝本不见一村邑中，或男或女，若死亡时，或一、二日，至六、七日，乌鵄所啄，犲狼所食，或以火烧，或埋地中，或烂腐坏耶？』彼人答曰：『见也。天王！』阎王复问：『汝于其后有识知时，何不作是念：「我自有死法，不离于死，我应行妙身、口、意业。」』彼人白曰：『天王！我了败坏，长衰永失耶？』阎王告曰：『汝了败坏，长衰永失，今当考汝，如治放逸行、放逸人，汝此恶业非父母为，非王非天，亦非沙门、梵志所为，汝本自作恶不善业，是故汝今必当受报。』</p>
<p>「阎王以此第四天使善问、善捡、善教、善訶已，复以第五天使善问、善捡、善教、善訶：『汝颇曾见第五天使来耶？』彼人答曰：『不见也。天王！』阎王复问：『汝本不见王人捉犯罪人，种种考治，截手、截足、或截手足，截耳、截鼻、或截耳鼻，或臠臠割，拔鬚、拔髮、或拔鬚髮，或着檻中衣裹火烧，或以沙壅草缠火烧，或内铁驴腹中，或着铁猪口中，或置铁虎口中烧，或安铜釜中，或着铁釜中煑，或段段截，或利叉刺，或以鈎鈎，或卧铁床以沸油浇，或坐铁臼以铁杵擣，或以龙蛇[虫*哲]，或以鞭鞭，或以杖撾，或以棒打，或生贯高标上，或梟其首耶？』彼人答曰：『见也。天王！』阎王复问：『汝于其后有识知时，何不作是念：「我今现见恶不善法。」』彼人白曰：『天王！我了败坏，长衰永失耶？』阎王告曰：『汝了败坏，长衰永失。今当考汝，如治放逸行、放逸人，汝此恶业非父母为，非王非天，亦非沙门、梵志所为，汝本自作恶不善业，是故汝今必当受报。』</p>
<p>「阎王以此第五天使善问、善捡、善教、善訶已，即付狱卒。狱卒便捉持，着四门大地狱中，于是颂曰：</p>
<div class="lg" style="margin-left:2em;">
<div class="lg-row">
<div class="lg-cell" style="text-indent:-2em">「『四柱有四门，</div>
<div class="lg-cell">壁方十二楞，</div>
</div>
<!-- end of lg-row -->
<div class="lg-row">
<div class="lg-cell">以铁为垣墙，</div>
<div class="lg-cell">其上铁覆盖。</div>
</div>
<!-- end of lg-row -->
<div class="lg-row">
<div class="lg-cell">地狱内铁地，</div>
<div class="lg-cell">熾燃铁火布，</div>
</div>
<!-- end of lg-row -->
<div class="lg-row">
<div class="lg-cell">深无量由延，</div>
<div class="lg-cell">乃至地底住。</div>
</div>
<!-- end of lg-row -->
<div class="lg-row">
<div class="lg-cell">极恶不可受，</div>
<div class="lg-cell">火色难可视，</div>
</div>
<!-- end of lg-row -->
<div class="lg-row">
<div class="lg-cell">见已身毛竪，</div>
<div class="lg-cell">恐惧怖甚苦。</div>
</div>
<!-- end of lg-row -->
<div class="lg-row">
<div class="lg-cell">彼堕生地狱，</div>
<div class="lg-cell">脚上头在下，</div>
</div>
<!-- end of lg-row -->
<div class="lg-row">
<div class="lg-cell">诽谤诸圣人，</div>
<div class="lg-cell">调御善清善。』</div>
</div><!-- end of lg --></div>
<p>「有时于后极大久远，为彼众生故，四门大地狱东门便开。东门开已，彼众生等<span class='corr'>走</span>来趣向，欲求安处，求所归依，彼若集聚无量百千已，地狱东门便还自闭，彼于其中受极重苦，啼哭唤呼，心闷卧地，终不得死，要令彼恶不善业尽。极大久远，南门、西门、北门复开。北门开已，彼众生等走来趣向，欲求安处，求所归依，彼若集聚无量百千已，地狱北门复还自闭，彼于其中受极重苦，啼哭唤呼，心闷卧地，终不得死，要令彼恶不善业尽。</p>
<p>「复于后时极大久远，彼众生等从四门大地狱出，四门大地狱次生峰岩地狱，火满其中，无烟无焰，令行其上，往来周旋。彼之两足皮肉及血，下足则尽，举足则生，还复如故。治彼如是无量百千岁，受极重苦，终不得死，要令彼恶不善业尽。</p>
<p>「复于后时极大久远，彼众生等从峰岩大地狱出，峰岩大地狱次生粪屎大地狱，满中粪屎，深无量百丈。彼众生等尽堕其中，彼粪屎大地狱中生众多虫，虫名凌瞿来，身白头黑，其觜如针，此虫鑽破彼众生足，破彼足已，复破<span class='corr'>膞</span>膓骨，破<span class='corr'>膞</span>膓骨已，复破髀骨，破髀骨已，复破臗骨，破臗骨已，复破脊骨，破脊骨已，复破肩骨、颈骨、头骨，破头骨已，食头脑尽。彼众生等如是逼迫无量百千岁，受极重苦，终不得死，要令彼恶不善业尽。</p>
<p>「复于后时极大久远，彼众生等从粪屎大地狱出，粪屎大地狱次生铁鍱林大地狱，彼众生见已，起清凉想，便作是念：『我等往彼，快得清凉。』彼众生等走往趣向，欲求安处，求所归依，彼若集聚无量百千已，便入铁鍱林大地狱中。彼铁鍱林大地狱中，四方则有大热风来，热风来已，铁鍱便落，铁鍱落时，截手、截足、或截手足，截耳、截鼻、或截耳鼻及餘支节，截身血涂无量百千岁，受极重苦，终不得死，要令彼恶不善业尽。复次，彼铁鍱林大地狱中生极大狗，牙齿极长，擥彼众生，从足剥皮，至头便食，从头剥皮，至足便食。彼众生等如是逼迫无量百千岁，受极重苦，终不得死，要令彼恶不善业尽。复次，彼铁鍱林大地狱中生大乌鸟，两头铁喙，住众生额，生挑眼吞，<span class='corr'>啄</span>破头骨，取脑而食。彼众生等如是逼迫无量百千岁，受极重苦，终不得死，要令彼恶不善业尽。</p>
<p>「复于后时极大久远，彼众生等从铁鍱林大地狱出，铁鍱林大地狱次生铁剑树林大地狱，彼大剑树高一由延，刺长尺六，令彼众生使缘上下，彼上树时，刺便下向，若下树时，刺便上向。彼剑树刺贯刺众生，刺手、刺足、或刺手足，刺耳、刺鼻、或刺耳鼻及餘支节，刺身血涂无量百千岁，受极重苦，终不得死，要令彼恶不善业尽。</p>
<p>「复于后时极大久远，彼众生等从铁剑树林大地狱出，铁剑树林大地狱次生灰河，两岸极高，周遍生刺，沸灰汤满，其中极闇，彼众生见已，起冷水想，当有冷水。彼起想已，便作是念：『我等往彼，于中洗浴，恣意饱饮，快得凉乐。』彼众生等竞走趣向，入于其中，欲求乐处，求所归依，彼若集聚无量百千已，便堕灰河。堕灰河已，顺流、逆流、或顺逆流，彼众生等顺流、逆流、顺逆流时，皮熟堕落，肉熟堕落，或皮肉熟俱时堕落，唯骨锁在。灰河两岸有地狱卒，手捉刀剑、大棒、铁叉，彼众生等欲度上岸，彼时狱卒还推着中。</p>
<p>「复次，灰河两岸有地狱卒，手捉鈎羂，鈎挽众生从灰河出，着热铁地，洞燃俱熾，举彼众生极扑着地，在地旋转，而问之曰：『汝从何来？』彼众生等僉共答曰：『我等不知所从来处，但我等今唯患大飢。』彼地狱卒便捉众生着热铁床，洞然俱熾，强令坐上，以热铁钳钳开其口，以热铁丸洞然俱熾，着其口中。彼热铁丸烧脣，烧脣已烧舌，烧舌已烧齗，烧齗已烧咽，烧咽已烧心，烧心已烧大肠，烧大肠已烧小肠，烧小肠已烧胃，烧胃已从身下过。彼如是逼迫无量百千岁，受极重苦，终不得死，要令彼恶不善业尽。</p>
<p>「复次，彼地狱卒问众生曰：『汝欲何去？』众生答曰：『我等不知欲何所去？但患大渴。』彼地狱卒便捉众生着热铁床，洞然俱熾，强令坐上，以热铁钳钳开其口，以沸洋铜灌其口中，彼沸洋铜烧脣，烧脣已烧舌，烧舌已烧齗，烧齗已烧咽，烧咽已烧心，烧心已烧大肠，烧大肠已烧小肠，烧小肠已烧胃，烧胃已从身下过。彼如是逼迫无量百千岁，受极重苦，终不得死，要令彼恶不善业尽。</p>
<p>「若彼众生地狱恶不善业不悉尽、不一切尽、尽无餘者，彼众生等复堕灰河中，复上下铁剑树林大地狱，复入铁鍱林大地狱，复堕粪屎大地狱，复往来峰岩大地狱，复入四门大地狱中。若彼众生地狱恶不善业悉尽、一切尽、尽无餘者，彼于其后或入畜生，或堕饿鬼，或生天中。若彼众生本为人时，不孝父母，不知尊敬沙门、梵志，不行如实，不作福业，不畏后世罪，彼受如是不爱、不念、不喜苦报，譬犹若彼地狱之中。若彼众生本为人时，孝顺父母，知尊敬沙门、梵志，行如实事，作福德业，畏后世罪，彼受如是可爱、可念、<span class='corr'>可</span>喜乐报，犹虚空神宫殿之中。</p>
<p>「昔者阎王在园观中而作是愿：『我此命终，生于人中。若有族姓极大富乐，资财无量，畜牧产业不可称计，封户食邑种种具足。彼为云何？谓刹利大长者族、梵志大长者族、居士大长者族。若更有如是族极大富乐，资财无量，畜牧产业不可称计，封户食邑种种具足，生如是家。生已觉根成就，如来所说正法之律，愿得淨信，得淨信已，剃除鬚髮，着袈裟衣，至信、捨家、无家、学道，族姓子所为剃除鬚髮，着袈裟衣，至信、捨家、无家、学道者，唯无上梵行訖，于现法中自知自觉，自作证成就游，生已尽，梵行已立，所作已办，不更受有，知如真。』</p>
<p>「昔者阎王在园观中而作是愿，于是颂曰：</p>
<div class="lg" style="margin-left:2em;">
<div class="lg-row">
<div class="lg-cell" style="text-indent:-2em">「『为天使所訶，</div>
<div class="lg-cell">人故放逸者，</div>
</div>
<!-- end of lg-row -->
<div class="lg-row">
<div class="lg-cell">长夜则忧慼，</div>
<div class="lg-cell">谓弊欲所覆。</div>
</div>
<!-- end of lg-row -->
<div class="lg-row">
<div class="lg-cell">为天使所訶，</div>
<div class="lg-cell">真实有上人，</div>
</div>
<!-- end of lg-row -->
<div class="lg-row">
<div class="lg-cell">终不复放逸，</div>
<div class="lg-cell">善说妙圣法。</div>
</div>
<!-- end of lg-row -->
<div class="lg-row">
<div class="lg-cell">见受使恐怖，</div>
<div class="lg-cell">求愿生老尽，</div>
</div>
<!-- end of lg-row -->
<div class="lg-row">
<div class="lg-cell">无受灭无餘，</div>
<div class="lg-cell">便为生老訖。</div>
</div>
<!-- end of lg-row -->
<div class="lg-row">
<div class="lg-cell">彼到安隐乐，</div>
<div class="lg-cell">现法得灭度，</div>
</div>
<!-- end of lg-row -->
<div class="lg-row">
<div class="lg-cell">度一切恐怖，</div>
<div class="lg-cell">亦度世间洒。』」</div>
</div><!-- end of lg --></div>
<p>佛说如是。彼诸比丘闻佛所说，欢喜奉行。</p>
<p>天使经第七竟<span class='note-inline'>(四千二百五字)</span></p>
<p class='juan'>中阿含经卷第十二<span class='note-inline'>(九千九百三十九字)</span></p>中阿含王应品第六竟<span class='note-inline'>(一万七千九百三十五字)</span><span class='note-inline'>(初一日诵訖)</span></div></div></div>
</div><!-- end of div[@id='body'] -->
</body></html>
