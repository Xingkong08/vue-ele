<html xmlns="http://www.w3.org/1999/xhtml">
<head>
  <title>杂阿含经</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='div-other'>
<p class='juan'><a id='mulu1383' />杂阿含经卷第四十九</p><p class="byline">宋天竺三藏求那跋陀罗译</p><a id='mulu1384' />
<div class='div-jing'><a id='mulu1385' />
<p class='h2'>（一二九四）</p>
<p>如是我闻：</p>
<p>一时，佛住舍卫国祇树给孤独园。</p>
<p>时，有天子容色绝妙，于后夜时来詣佛所，稽首佛足，退坐一面。其身光明遍照祇树给孤独园。</p>
<p>时，彼天子说偈问佛：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「大力自在乐，</div>
<div class="lg-cell">所求无不得，</div>
</div>
<!-- end of lg-row -->
<div class="lg-row">
<div class="lg-cell">何复胜于彼，</div>
<div class="lg-cell">一切所欲备？」</div>
</div><!-- end of lg --></div>
<p>尔时，世尊说偈答言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「大力自在乐，</div>
<div class="lg-cell">彼则无所求，</div>
</div>
<!-- end of lg-row -->
<div class="lg-row">
<div class="lg-cell">若有求欲者，</div>
<div class="lg-cell">是苦非为乐，</div>
</div>
<!-- end of lg-row -->
<div class="lg-row">
<div class="lg-cell">于求已过去，</div>
<div class="lg-cell">是则乐于彼。」</div>
</div><!-- end of lg --></div>
<p>时，彼天子复说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「久见婆罗门，</div>
<div class="lg-cell">逮得般涅槃，</div>
</div>
<!-- end of lg-row -->
<div class="lg-row">
<div class="lg-cell">一切怖已过，</div>
<div class="lg-cell">永超世恩爱。」</div>
</div><!-- end of lg --></div>
<p>于是，天子闻佛所说，欢喜随喜，稽首佛足，即没不现。</p></div>
<div class='div-jing'><a id='mulu1386' />
<p class='h2'>（一二九五）</p>
<p>如是我闻：</p>
<p>一时，佛住舍卫国祇树给孤独园。</p>
<p>时，有天子容色绝妙，于后夜时来詣佛所，稽首佛足，退坐一面。其身光明遍照祇树给孤独园。</p>
<p>时，彼天子说偈问佛：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「车从何处起？</div>
<div class="lg-cell">谁能转于车？</div>
</div>
<!-- end of lg-row -->
<div class="lg-row">
<div class="lg-cell">车转至何所，</div>
<div class="lg-cell">何故坏磨灭？」</div>
</div><!-- end of lg --></div>
<p>尔时，世尊说偈答言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「车从诸业起，</div>
<div class="lg-cell">心识能于车，</div>
</div>
<!-- end of lg-row -->
<div class="lg-row">
<div class="lg-cell">随因而转至，</div>
<div class="lg-cell">因坏车则亡。」</div>
</div><!-- end of lg --></div>
<p>时，彼天子复说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「久见婆罗门，</div>
<div class="lg-cell">逮得般涅槃，</div>
</div>
<!-- end of lg-row -->
<div class="lg-row">
<div class="lg-cell">一切怖已过，</div>
<div class="lg-cell">永超世恩爱。」</div>
</div><!-- end of lg --></div>
<p>于是，天子闻佛所说，欢喜随喜，稽首佛足，即没不现。</p></div>
<div class='div-jing'><a id='mulu1387' />
<p class='h2'>（一二九六）</p>
<p>如是我闻：</p>
<p>一时，佛住舍卫国祇树给孤独园。</p>
<p>时，有天子容色绝妙，于后夜时来詣佛所，稽首佛足，退坐一面。其身光明遍照祇树给孤独园。</p>
<p>时，彼天子白佛言：「世尊！拘屡陀王女修波罗提沙今日生子。」</p>
<p>佛告天子：「此则不善，非是善。」</p>
<p>时，彼天子即说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「人生子为乐，</div>
<div class="lg-cell">世间有子欢，</div>
</div>
<!-- end of lg-row -->
<div class="lg-row">
<div class="lg-cell">父母年老衰，</div>
<div class="lg-cell">子则能奉养，</div>
</div>
<!-- end of lg-row -->
<div class="lg-row">
<div class="lg-cell">瞿昙何故说，</div>
<div class="lg-cell">生子为不善。」</div>
</div><!-- end of lg --></div>
<p>尔时，世尊说偈答言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「当知恒无常，</div>
<div class="lg-cell">纯空阴非子，</div>
</div>
<!-- end of lg-row -->
<div class="lg-row">
<div class="lg-cell">生子常得苦，</div>
<div class="lg-cell">愚者说言乐。</div>
</div>
<!-- end of lg-row -->
<div class="lg-row">
<div class="lg-cell">是故我说言，</div>
<div class="lg-cell">生子非为善，</div>
</div>
<!-- end of lg-row -->
<div class="lg-row">
<div class="lg-cell">非善为善像，</div>
<div class="lg-cell">念像不可念。</div>
</div>
<!-- end of lg-row -->
<div class="lg-row">
<div class="lg-cell">实苦貌似乐，</div>
<div class="lg-cell">放逸所践蹈。」</div>
</div><!-- end of lg --></div>
<p>时，彼天子复说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「久见婆罗门，</div>
<div class="lg-cell">逮得般涅槃，</div>
</div>
<!-- end of lg-row -->
<div class="lg-row">
<div class="lg-cell">一切怖已过，</div>
<div class="lg-cell">永超世恩爱。」</div>
</div><!-- end of lg --></div>
<p>于是，天子闻佛所说，欢喜随喜，稽首佛足，即没不现。</p></div>
<div class='div-jing'><a id='mulu1388' />
<p class='h2'>（一二九七）</p>
<p>如是我闻：</p>
<p>一时，佛住舍卫国祇树给孤独园。</p>
<p>时，有天子容色绝妙，于后夜时来詣佛所，稽首佛足，退坐一面。其身光明遍照祇树给孤独园。</p>
<p>时，彼天子说偈问佛：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「云何数所数？</div>
<div class="lg-cell">云何数不隐？</div>
</div>
<!-- end of lg-row -->
<div class="lg-row">
<div class="lg-cell">云何数中数？</div>
<div class="lg-cell">云何说言说？」</div>
</div><!-- end of lg --></div>
<p>尔时，世尊说偈答言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「佛法难测量，</div>
<div class="lg-cell">二流不显现，</div>
</div>
<!-- end of lg-row -->
<div class="lg-row">
<div class="lg-cell">若彼名及色，</div>
<div class="lg-cell">灭尽悉无餘，</div>
</div>
<!-- end of lg-row -->
<div class="lg-row">
<div class="lg-cell">是名数所数，</div>
<div class="lg-cell">彼数不隐藏，</div>
</div>
<!-- end of lg-row -->
<div class="lg-row">
<div class="lg-cell">是彼数中数，</div>
<div class="lg-cell">是则说名数。」</div>
</div><!-- end of lg --></div>
<p>时，彼天子复说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「久见婆罗门，</div>
<div class="lg-cell">逮得般涅槃，</div>
</div>
<!-- end of lg-row -->
<div class="lg-row">
<div class="lg-cell">一切怖已过，</div>
<div class="lg-cell">永超世恩爱。」</div>
</div><!-- end of lg --></div>
<p>于时，天子闻佛所说，欢喜随喜，稽首佛足，即没不现。</p></div>
<div class='div-jing'><a id='mulu1389' />
<p class='h2'>（一二九八）</p>
<p>如是我闻：</p>
<p>一时，佛住舍卫国祇树给孤独园。</p>
<p>时，有天子容色绝妙，于后夜时来詣佛所，稽首佛足，退坐一面。其身光明遍照祇树给孤独园。</p>
<p>时，彼天子说偈问佛：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「何物重于地？</div>
<div class="lg-cell">何物高于空？</div>
</div>
<!-- end of lg-row -->
<div class="lg-row">
<div class="lg-cell">何物疾于风？</div>
<div class="lg-cell">何物多于草？」</div>
</div><!-- end of lg --></div>
<p>尔时，世尊说偈答言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「戒德重于地，</div>
<div class="lg-cell">慢高于虚空，</div>
</div>
<!-- end of lg-row -->
<div class="lg-row">
<div class="lg-cell">忆念疾于风，</div>
<div class="lg-cell">思想多于草。」</div>
</div><!-- end of lg --></div>
<p>时，彼天子复说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「久见婆罗门，</div>
<div class="lg-cell">逮得般涅槃，</div>
</div>
<!-- end of lg-row -->
<div class="lg-row">
<div class="lg-cell">一切怖已过，</div>
<div class="lg-cell">永超世恩爱。」</div>
</div><!-- end of lg --></div>
<p>于是，天子闻佛所说，欢喜随喜，稽首佛足，即没不现。</p></div>
<div class='div-jing'><a id='mulu1390' />
<p class='h2'>（一二九九）</p>
<p>如是我闻：</p>
<p>一时，佛住舍卫国祇树给孤独园。</p>
<p>时，彼天子容色绝妙，于后夜时来詣佛所，稽首佛足，退坐一面。其身光明遍照祇树给孤独园。</p>
<p>时，彼天子说偈问佛：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「何戒何威仪？</div>
<div class="lg-cell">何得何为业？</div>
</div>
<!-- end of lg-row -->
<div class="lg-row">
<div class="lg-cell">慧者云何住？</div>
<div class="lg-cell">云何往生天？」</div>
</div><!-- end of lg --></div>
<p>尔时，世尊说偈答言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「远离于杀生，</div>
<div class="lg-cell">持戒自防乐，</div>
</div>
<!-- end of lg-row -->
<div class="lg-row">
<div class="lg-cell">害心不加生，</div>
<div class="lg-cell">是则生天路。</div>
</div>
<!-- end of lg-row -->
<div class="lg-row">
<div class="lg-cell">远离不与取，</div>
<div class="lg-cell">与取心欣乐，</div>
</div>
<!-- end of lg-row -->
<div class="lg-row">
<div class="lg-cell">断除贼盗心，</div>
<div class="lg-cell">是则生天路。</div>
</div>
<!-- end of lg-row -->
<div class="lg-row">
<div class="lg-cell">不行他所受，</div>
<div class="lg-cell">远离于邪婬，</div>
</div>
<!-- end of lg-row -->
<div class="lg-row">
<div class="lg-cell">自受知止足，</div>
<div class="lg-cell">是则生天路。</div>
</div>
<!-- end of lg-row -->
<div class="lg-row">
<div class="lg-cell">自为己及他，</div>
<div class="lg-cell">为财及戏笑，</div>
</div>
<!-- end of lg-row -->
<div class="lg-row">
<div class="lg-cell">妄语而不为，</div>
<div class="lg-cell">是则生天路。</div>
</div>
<!-- end of lg-row -->
<div class="lg-row">
<div class="lg-cell">断除于两舌，</div>
<div class="lg-cell">不离他亲友，</div>
</div>
<!-- end of lg-row -->
<div class="lg-row">
<div class="lg-cell">常念和彼此，</div>
<div class="lg-cell">是则生天路。</div>
</div>
<!-- end of lg-row -->
<div class="lg-row">
<div class="lg-cell">远离不爱言，</div>
<div class="lg-cell">软语不伤人，</div>
</div>
<!-- end of lg-row -->
<div class="lg-row">
<div class="lg-cell">常说淳美言，</div>
<div class="lg-cell">是则生天路。</div>
</div>
<!-- end of lg-row -->
<div class="lg-row">
<div class="lg-cell">不为不诚说，</div>
<div class="lg-cell">无义不饶益，</div>
</div>
<!-- end of lg-row -->
<div class="lg-row">
<div class="lg-cell">常顺于法言，</div>
<div class="lg-cell">是则生天路。</div>
</div>
<!-- end of lg-row -->
<div class="lg-row">
<div class="lg-cell">聚落若空地，</div>
<div class="lg-cell">见利言我有，</div>
</div>
<!-- end of lg-row -->
<div class="lg-row">
<div class="lg-cell">不行此贪想，</div>
<div class="lg-cell">是则生天路。</div>
</div>
<!-- end of lg-row -->
<div class="lg-row">
<div class="lg-cell">慈心无害想，</div>
<div class="lg-cell">不害于众生，</div>
</div>
<!-- end of lg-row -->
<div class="lg-row">
<div class="lg-cell">心常无怨结，</div>
<div class="lg-cell">是则生天路。</div>
</div>
<!-- end of lg-row -->
<div class="lg-row">
<div class="lg-cell">苦业及果报，</div>
<div class="lg-cell">二俱生淨信，</div>
</div>
<!-- end of lg-row -->
<div class="lg-row">
<div class="lg-cell">受持于正见，</div>
<div class="lg-cell">是则生天路。</div>
</div>
<!-- end of lg-row -->
<div class="lg-row">
<div class="lg-cell">如是诸善法，</div>
<div class="lg-cell">十<span class="corr">种</span>淨业迹，</div>
</div>
<!-- end of lg-row -->
<div class="lg-row">
<div class="lg-cell">等受坚固持，</div>
<div class="lg-cell">是则生天路。」</div>
</div><!-- end of lg --></div>
<p>时，彼天子复说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「久见婆罗门，</div>
<div class="lg-cell">逮得般涅槃，</div>
</div>
<!-- end of lg-row -->
<div class="lg-row">
<div class="lg-cell">一切怖已过，</div>
<div class="lg-cell">永超世恩爱。」</div>
</div><!-- end of lg --></div>
<p>于时，天子闻佛所说，欢喜随喜，稽首佛足，即没不现。</p></div>
<div class='div-jing'><a id='mulu1391' />
<p class='h2'>（一三〇〇）</p>
<p>如是我闻：</p>
<p>一时，佛住舍卫国祇树给孤独园。</p>
<p>尔时，释提桓因于后夜时来詣佛所，稽首佛足，退坐一面。其身光明遍照祇树给孤独园。</p>
<p>时，释提桓因说偈问佛：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「何法命不知？</div>
<div class="lg-cell">何法命不觉？</div>
</div>
<!-- end of lg-row -->
<div class="lg-row">
<div class="lg-cell">何法鏁于命？</div>
<div class="lg-cell">何法为命缚？」</div>
</div><!-- end of lg --></div>
<p>尔时，世尊说偈答言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「色者命不知，</div>
<div class="lg-cell">诸行命不觉，</div>
</div>
<!-- end of lg-row -->
<div class="lg-row">
<div class="lg-cell">身鏁于其命，</div>
<div class="lg-cell">受缚于命者。」</div>
</div><!-- end of lg --></div>
<p>释提桓因复说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「色者非为命，</div>
<div class="lg-cell">诸佛之所说，</div>
</div>
<!-- end of lg-row -->
<div class="lg-row">
<div class="lg-cell">云何而得熟？</div>
<div class="lg-cell">于彼甚深藏，</div>
</div>
<!-- end of lg-row -->
<div class="lg-row">
<div class="lg-cell">云何段肉住？</div>
<div class="lg-cell">云何知命身？」</div>
</div><!-- end of lg --></div>
<p>尔时，世尊说偈答言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「迦罗逻为初，</div>
<div class="lg-cell">迦罗逻生胞，</div>
</div>
<!-- end of lg-row -->
<div class="lg-row">
<div class="lg-cell">胞生于肉段，</div>
<div class="lg-cell">肉段生坚厚，</div>
</div>
<!-- end of lg-row -->
<div class="lg-row">
<div class="lg-cell">坚厚生肢节，</div>
<div class="lg-cell">及诸毛髮等，</div>
</div>
<!-- end of lg-row -->
<div class="lg-row">
<div class="lg-cell">色等诸情根，</div>
<div class="lg-cell">渐次成形体，</div>
</div>
<!-- end of lg-row -->
<div class="lg-row">
<div class="lg-cell">因母饮食等，</div>
<div class="lg-cell">长养彼胎身。」</div>
</div><!-- end of lg --></div>
<p>尔时，释提桓因闻佛所说，欢喜随喜，稽首佛足，即没不现。</p></div>
<div class='div-jing'><a id='mulu1392' />
<p class='h2'>（一三〇一）</p>
<p>如是我闻：</p>
<p>一时，佛住舍卫国祇树给孤独园。</p>
<p>时，有长胜天子，容色绝妙，于后夜时来詣佛所，稽首佛足，退坐一面。身诸光明遍照祇树给孤独园。</p>
<p>时，彼长胜天子而说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「善学微妙说，</div>
<div class="lg-cell">习近诸沙门，</div>
</div>
<!-- end of lg-row -->
<div class="lg-row">
<div class="lg-cell">独一无等侣，</div>
<div class="lg-cell">正思惟静默。」</div>
</div><!-- end of lg --></div>
<p>尔时，世尊说偈答言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「善学微妙说，</div>
<div class="lg-cell">习近诸沙门，</div>
</div>
<!-- end of lg-row -->
<div class="lg-row">
<div class="lg-cell">独一无等侣，</div>
<div class="lg-cell">寂默静诸根。」</div>
</div><!-- end of lg --></div>
<p>时，长胜天子闻佛所说，欢喜随喜，稽首佛足，即没不现。</p></div>
<div class='div-jing'><a id='mulu1393' />
<p class='h2'>（一三〇二）</p>
<p>如是我闻：</p>
<p>一时，佛住舍卫国祇树给孤独园。</p>
<p>时，有尸毘天子，容色绝妙，于后夜时来詣佛所，稽首佛足，退坐一面。其身光明遍照祇树给孤独园。</p>
<p>时，彼尸毘天子说偈问佛：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「何人应同止？</div>
<div class="lg-cell">何等人共事？</div>
</div>
<!-- end of lg-row -->
<div class="lg-row">
<div class="lg-cell">应知何等法，</div>
<div class="lg-cell">是转胜非恶？」</div>
</div><!-- end of lg --></div>
<p>尔时，世尊说偈答言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「与正士同止，</div>
<div class="lg-cell">正士共其事，</div>
</div>
<!-- end of lg-row -->
<div class="lg-row">
<div class="lg-cell">应知正士法，</div>
<div class="lg-cell">是转胜非恶。」</div>
</div><!-- end of lg --></div>
<p>时，彼尸毘天子闻佛所说，欢喜随喜，稽首佛足，即没不现。</p></div>
<div class='div-jing'><a id='mulu1394' />
<p class='h2'>（一三〇三）</p>
<p>如是我闻：</p>
<p>一时，佛住舍卫国祇树给孤独园。</p>
<p>时，有月自在天子，容色绝妙，于后夜时来詣佛所，稽首佛足，退坐一面。身诸光明遍照祇树给孤独园。</p>
<p>时，彼月自在天子而说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「彼当至究竟，</div>
<div class="lg-cell">如蚊依从草，</div>
</div>
<!-- end of lg-row -->
<div class="lg-row">
<div class="lg-cell">若得正繫念，</div>
<div class="lg-cell">一心善正受。」</div>
</div><!-- end of lg --></div>
<p>尔时，世尊说偈答言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「彼当到彼岸，</div>
<div class="lg-cell">如鱼决其网，</div>
</div>
<!-- end of lg-row -->
<div class="lg-row">
<div class="lg-cell">禪定具足住，</div>
<div class="lg-cell">心常致喜乐。」</div>
</div><!-- end of lg --></div>
<p>时，彼月自在天子闻佛所说，欢喜随喜，稽首佛足，即没不现。</p></div>
<div class='div-jing'><a id='mulu1395' />
<p class='h2'>（一三〇四）</p>
<p>如是我闻：</p>
<p>一时，佛住舍卫国祇树给孤独园。</p>
<p>时，有毘瘦纽天子，容色绝妙，于后夜时来詣佛所，稽首佛足，退坐一面。身诸光明遍照祇树给孤独园。</p>
<p>时，彼毘瘦纽天子而说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「供养于如来，</div>
<div class="lg-cell">欢喜常增长，</div>
</div>
<!-- end of lg-row -->
<div class="lg-row">
<div class="lg-cell">欣乐正法律，</div>
<div class="lg-cell">不放逸随学。」</div>
</div><!-- end of lg --></div>
<p>尔时，世尊说偈答言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「若如是说法，</div>
<div class="lg-cell">防护不放逸，</div>
</div>
<!-- end of lg-row -->
<div class="lg-row">
<div class="lg-cell">以不放逸故，</div>
<div class="lg-cell">不随魔自在。」</div>
</div><!-- end of lg --></div>
<p>于是，毘瘦纽天子闻佛所说，欢喜随喜，稽首佛足，即没不现。</p></div>
<div class='div-jing'><a id='mulu1396' />
<p class='h2'>（一三〇五）</p>
<p>如是我闻：</p>
<p>一时，佛住舍卫国祇树给孤独园。</p>
<p>时，有般闍罗健天子，容色绝妙，于后夜时来詣佛所，稽首佛足，退坐一面。身诸光明遍照祇树给孤独园。</p>
<p>时，般闍罗揵天子而说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「憒乱之处所，</div>
<div class="lg-cell">黠慧者能觉，</div>
</div>
<!-- end of lg-row -->
<div class="lg-row">
<div class="lg-cell">禪思觉所觉，</div>
<div class="lg-cell">牟尼思惟力。」</div>
</div><!-- end of lg --></div>
<p>尔时，世尊说偈答言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「了知憒乱法，</div>
<div class="lg-cell">正觉得涅槃，</div>
</div>
<!-- end of lg-row -->
<div class="lg-row">
<div class="lg-cell">若得正繫念，</div>
<div class="lg-cell">一心善正受。」</div>
</div><!-- end of lg --></div>
<p>时，般闍罗健天子闻佛所说，欢喜随喜，稽首佛足，即没不现。</p></div>
<div class='div-jing'><a id='mulu1397' />
<p class='h2'>（一三〇六）</p>
<p>如是我闻：</p>
<p>一时，佛住舍卫国祇树给孤独园。</p>
<p>时，有须深天子与五百眷属，容色绝妙，于后夜时来詣佛所，稽首佛足，退坐一面。其身光明遍照祇树给孤独园。</p>
<p>尔时，世尊告尊者阿难：「汝何难于尊者舍利弗善说法，心喜乐不？」阿难白佛：「如是，世尊！何等人不愚、不痴、有智慧，于尊者舍利弗善说法中，心不欣乐。所以者何？彼尊者舍利弗持戒多闻，少欲知足，精勤远离，正念坚住，智慧正受，捷疾智慧、利智慧、出离智慧、决定智慧、大智慧、广智慧、深智慧、无等智慧，智宝成就，善能教化，示、教、照、喜，亦常讚歎示、教、照、喜，常为四众说法不惓。」</p>
<p>佛告阿难：「如是，如是，如汝所说。阿难！为何等人不愚、不痴、有智慧，闻尊者舍利弗善说诸法而不欢喜？所以者何？舍利弗比丘持戒多闻，少欲知足，精勤正念，智慧正受，超智、捷智、利智、出智、决定智、大智、广智、深智、无等智，智宝成就，善能教化，示、教、照、喜，亦常讚歎示、教、照、喜，常为四众说法不惓。」</p>
<p>世尊如是如是向尊者阿难，如是如是称叹舍利弗所说，如是如是须深天子眷属内心欢喜，身光增明，清淨照耀。</p>
<p>尔时，须深天子内怀欢喜，发身淨光照耀已，而说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「舍利弗多闻，</div>
<div class="lg-cell">明智平等慧，</div>
</div>
<!-- end of lg-row -->
<div class="lg-row">
<div class="lg-cell">持戒善调伏，</div>
<div class="lg-cell">得不起涅槃，</div>
</div>
<!-- end of lg-row -->
<div class="lg-row">
<div class="lg-cell">持此后边身，</div>
<div class="lg-cell">降伏于魔军。」</div>
</div><!-- end of lg --></div>
<p>时，彼须深天子及五百眷属闻佛所说，欢喜随喜，稽首佛足，即没不现。</p></div>
<div class='div-jing'><a id='mulu1398' />
<p class='h2'>（一三〇七）</p>
<p>如是我闻：</p>
<p>一时，佛住舍卫国祇树给孤独园。</p>
<p>时，有赤马天子，容色绝妙，于后夜时来詣佛所，稽首佛足，退坐一面。其身光明遍照祇树给孤独园。</p>
<p>时，彼赤马天子白佛言：「世尊！颇有能行过世界边，至不生、不老、不死处不？」</p>
<p>佛告赤马：「无有能过世界边，至不生、不老、不死处者。」</p>
<p>赤马天子白佛言：「奇哉！世尊！善说斯义。如世尊说言：『无过世界边，至不生、不老、不死处者。』所以者何？世尊！我自忆宿命，名曰赤马，作外道仙人，得神通，离诸爱欲。我时，作是念：『我有如是<span class='corr'>捷</span>疾神足，如健士夫，以利箭横射过多罗树影之顷，能登一须弥，至一须弥，足躡东海，<span class='corr'>超</span>至西海。』我时，作是念：『我今成就如是<span class='corr'>捷</span>疾神力，今日宁可求世界边。』作是念已，即便发行，唯除食息便利，减节睡眠，常行百岁，于彼命终，竟不能得过世界边，至不生、不老、不死之处。」</p>
<p>佛告赤马：「我今但以一寻之身，说于世界、世界集、世界灭、世界灭道迹。赤马天子！何等为世间？谓五受阴。何等为五？色受阴、受受阴、想受阴、行受阴、识受阴，是名世间。何等为色集？谓当来有爱，贪、喜俱，彼彼染着，是名世间集。云何为世间灭？若彼当来有爱，贪、喜俱，彼彼染着无餘断、捨、离、尽、无欲、灭、息、没，是名世间灭。何等为世间灭道迹？谓八圣道，正见、正志、正语、正业、正命、正方便、正念、正定，是名世间灭道迹。</p>
<p>「赤马！了知世间，断世间；了知世间集，断世间集；了知世间灭，证世间灭；了知世间灭道迹，修彼灭道迹。赤马！若比丘于世间苦若知、若断，世间集若知、若断，世间灭若知、若证，世间灭道迹若知、若修。赤马！是名得世界边，度世间爱。」</p>
<p>尔时，世尊重说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「未曾远游行，</div>
<div class="lg-cell">而得世界边，</div>
</div>
<!-- end of lg-row -->
<div class="lg-row">
<div class="lg-cell">无得世界边，</div>
<div class="lg-cell">终不尽苦边。</div>
</div>
<!-- end of lg-row -->
<div class="lg-row">
<div class="lg-cell">以是故牟尼，</div>
<div class="lg-cell">能知世界边，</div>
</div>
<!-- end of lg-row -->
<div class="lg-row">
<div class="lg-cell">善解世界边，</div>
<div class="lg-cell">诸梵行已立。</div>
</div>
<!-- end of lg-row -->
<div class="lg-row">
<div class="lg-cell">于彼世界边，</div>
<div class="lg-cell">平等觉知者，</div>
</div>
<!-- end of lg-row -->
<div class="lg-row">
<div class="lg-cell">是名贤圣行，</div>
<div class="lg-cell">度世间彼岸。」</div>
</div><!-- end of lg --></div>
<p>是时，赤马天子闻佛所说，欢喜随喜，稽首佛足，即没不现。</p></div>
<div class='div-jing'><a id='mulu1399' />
<p class='h2'>（一三〇八）</p>
<p>如是我闻：</p>
<p>一时，佛住王舍城毘富罗山侧。有六天子，本为外道出家，一名阿毘浮、二名增上阿毘浮、三名能求、四名毘蓝婆、五名阿俱吒、六名迦蓝，来詣佛所。</p>
<p>阿毘浮天子即说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「比丘专至心，</div>
<div class="lg-cell">常修行厌离，</div>
</div>
<!-- end of lg-row -->
<div class="lg-row">
<div class="lg-cell">于初夜后夜，</div>
<div class="lg-cell">思惟善自摄，</div>
</div>
<!-- end of lg-row -->
<div class="lg-row">
<div class="lg-cell">见闻其所说，</div>
<div class="lg-cell">不堕于地狱。」</div>
</div><!-- end of lg --></div>
<p>增上阿毘浮天子复说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「厌离于黑闇，</div>
<div class="lg-cell">心常自摄护，</div>
</div>
<!-- end of lg-row -->
<div class="lg-row">
<div class="lg-cell">永离于世间，</div>
<div class="lg-cell">言语諍论法。</div>
</div>
<!-- end of lg-row -->
<div class="lg-row">
<div class="lg-cell">从如来大师，</div>
<div class="lg-cell">禀受沙门法，</div>
</div>
<!-- end of lg-row -->
<div class="lg-row">
<div class="lg-cell">善摄护世间，</div>
<div class="lg-cell">不令造众恶。」</div>
</div><!-- end of lg --></div>
<p>能求天子复说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「断截椎打杀，</div>
<div class="lg-cell">供养施迦叶，</div>
</div>
<!-- end of lg-row -->
<div class="lg-row">
<div class="lg-cell">不见其为恶，</div>
<div class="lg-cell">亦不见为福。」</div>
</div><!-- end of lg --></div>
<p>毘蓝婆天子复说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「我说彼尼乾，</div>
<div class="lg-cell">外道若提子，</div>
</div>
<!-- end of lg-row -->
<div class="lg-row">
<div class="lg-cell">出家行学道，</div>
<div class="lg-cell">长夜修难行。</div>
</div>
<!-- end of lg-row -->
<div class="lg-row">
<div class="lg-cell">于大师徒众，</div>
<div class="lg-cell">远离于妄语，</div>
</div>
<!-- end of lg-row -->
<div class="lg-row">
<div class="lg-cell">我说如是人，</div>
<div class="lg-cell">不远于罗汉。」</div>
</div><!-- end of lg --></div>
<p>尔时世尊说偈答言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「死瘦之野狐，</div>
<div class="lg-cell">常共师子游，</div>
</div>
<!-- end of lg-row -->
<div class="lg-row">
<div class="lg-cell">终日小羸劣，</div>
<div class="lg-cell">不能为师子。</div>
</div>
<!-- end of lg-row -->
<div class="lg-row">
<div class="lg-cell">尼乾大师众，</div>
<div class="lg-cell">虚妄自称叹，</div>
</div>
<!-- end of lg-row -->
<div class="lg-row">
<div class="lg-cell">是恶心妄语，</div>
<div class="lg-cell">去罗汉甚远。」</div>
</div><!-- end of lg --></div>
<p>尔时天魔波旬着阿俱吒天子而说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「精勤弃闇冥，</div>
<div class="lg-cell">常守护远离，</div>
</div>
<!-- end of lg-row -->
<div class="lg-row">
<div class="lg-cell">深着微妙色，</div>
<div class="lg-cell">贪乐于梵世。</div>
</div>
<!-- end of lg-row -->
<div class="lg-row">
<div class="lg-cell">我教化斯等，</div>
<div class="lg-cell">令得生梵天。」</div>
</div><!-- end of lg --></div>
<p>尔时，世尊作是念：「若此阿俱吒天子所说偈，此是天魔波旬加其力故，非彼阿俱吒天子自心所说，作是说言：</p>
<div class="lg" style="margin-left:2em;">
<div class="lg-row">
<div class="lg-cell" style="text-indent:-2em">「『精勤弃闇冥，</div>
<div class="lg-cell">守护于远离，</div>
</div>
<!-- end of lg-row -->
<div class="lg-row">
<div class="lg-cell">深着微妙色，</div>
<div class="lg-cell">贪乐于梵世。』</div>
</div>
<!-- end of lg-row -->
<div class="lg-row">
<div class="lg-cell">当教化斯等，</div>
<div class="lg-cell">令得生梵天。」</div>
</div><!-- end of lg --></div>
<p>尔时，世尊复说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「若诸所有色，</div>
<div class="lg-cell">于此及与彼，</div>
</div>
<!-- end of lg-row -->
<div class="lg-row">
<div class="lg-cell">或复虚空中，</div>
<div class="lg-cell">各别光照耀。</div>
</div>
<!-- end of lg-row -->
<div class="lg-row">
<div class="lg-cell">当知彼一切，</div>
<div class="lg-cell">不离魔魔缚，</div>
</div>
<!-- end of lg-row -->
<div class="lg-row">
<div class="lg-cell">犹如垂鈎饵，</div>
<div class="lg-cell">钩钓于游鱼。」</div>
</div><!-- end of lg --></div>
<p>时，彼天子咸各念言：「今日阿俱吒天子所说偈，沙门瞿昙言是魔所说。何故沙门瞿昙言是魔说？」</p>
<p>尔时，世尊知诸天子心中所念，而告之言：「今阿俱吒天子所说偈，非彼天子自心所说，时魔波旬加其力故。」作是说言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「精勤弃闇冥，</div>
<div class="lg-cell">守护于远离，</div>
</div>
<!-- end of lg-row -->
<div class="lg-row">
<div class="lg-cell">深着微妙色，</div>
<div class="lg-cell">贪乐于梵天。</div>
</div>
<!-- end of lg-row -->
<div class="lg-row">
<div class="lg-cell">当教化斯等，</div>
<div class="lg-cell">令得生梵天。</div>
</div>
<!-- end of lg-row -->
<div class="lg-row"><div class="lg-cell">是故我说偈：</div></div><!-- end of lg --></div>
<div class="lg" style="margin-left:2em;">
<div class="lg-row">
<div class="lg-cell" style="text-indent:-2em">「『若诸所有色，</div>
<div class="lg-cell">于此及与彼，</div>
</div>
<!-- end of lg-row -->
<div class="lg-row">
<div class="lg-cell">或复虚空中，</div>
<div class="lg-cell">各别光照耀。</div>
</div>
<!-- end of lg-row -->
<div class="lg-row">
<div class="lg-cell">当知彼一切，</div>
<div class="lg-cell">不离魔魔缚，</div>
</div>
<!-- end of lg-row -->
<div class="lg-row">
<div class="lg-cell">犹如垂鈎饵，</div>
<div class="lg-cell">鈎钓于游鱼。』」</div>
</div><!-- end of lg --></div>
<p>时，诸天子复作是念：「奇哉！沙门瞿昙！神力大德，能见天魔波旬，而我等不见，我等当复各各说偈讚歎沙门瞿昙。」即说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「断除于一切，</div>
<div class="lg-cell">有身爱贪想，</div>
</div>
<!-- end of lg-row -->
<div class="lg-row">
<div class="lg-cell">令此善护者，</div>
<div class="lg-cell">除一切妄语。</div>
</div>
<!-- end of lg-row -->
<div class="lg-row">
<div class="lg-cell">若欲断欲爱，</div>
<div class="lg-cell">应供养大师。</div>
</div>
<!-- end of lg-row -->
<div class="lg-row">
<div class="lg-cell">断除三有爱，</div>
<div class="lg-cell">破坏于妄语。</div>
</div>
<!-- end of lg-row -->
<div class="lg-row">
<div class="lg-cell">已断于见贪，</div>
<div class="lg-cell">应供养大师。</div>
</div>
<!-- end of lg-row -->
<div class="lg-row">
<div class="lg-cell">王舍城第一，</div>
<div class="lg-cell">名毘富罗山。</div>
</div>
<!-- end of lg-row -->
<div class="lg-row">
<div class="lg-cell">雪山诸山最，</div>
<div class="lg-cell">金翅鸟中名。</div>
</div>
<!-- end of lg-row -->
<div class="lg-row">
<div class="lg-cell">八方及上下，</div>
<div class="lg-cell">一切众生界，</div>
</div>
<!-- end of lg-row -->
<div class="lg-row">
<div class="lg-cell">于诸天人中，</div>
<div class="lg-cell">等正觉最上。」</div>
</div><!-- end of lg --></div>
<p>时，诸天子说偈讚佛已，闻佛所说，欢喜随喜，稽首佛足，即没不现。</p></div>
<div class='div-jing'><a id='mulu1400' />
<p class='h2'>（一三〇九）</p>
<p>如是我闻：</p>
<p>一时，佛住舍卫国祇树给孤独园。</p>
<p>时，有摩伽天子，容色绝妙，于后夜时来詣佛所，稽首佛足，退坐一面。其身光明遍照祇树给孤独园。</p>
<p>时，有<span class='corr'>摩</span>伽天子说偈问佛：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「杀何得安眠？</div>
<div class="lg-cell">杀何得善乐？</div>
</div>
<!-- end of lg-row -->
<div class="lg-row">
<div class="lg-cell">为杀何等<span class="corr">人</span>，</div>
<div class="lg-cell">瞿昙所讚叹？」</div>
</div><!-- end of lg --></div>
<p>尔时，世尊说偈答言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「若杀于瞋恚，</div>
<div class="lg-cell">而得安隐眠，</div>
</div>
<!-- end of lg-row -->
<div class="lg-row">
<div class="lg-cell">杀于瞋恚者，</div>
<div class="lg-cell">令人得欢喜。</div>
</div>
<!-- end of lg-row -->
<div class="lg-row">
<div class="lg-cell">瞋恚为毒本，</div>
<div class="lg-cell">杀者我所歎，</div>
</div>
<!-- end of lg-row -->
<div class="lg-row">
<div class="lg-cell">杀彼瞋恚已，</div>
<div class="lg-cell">长夜无忧患。」</div>
</div><!-- end of lg --></div>
<p>于时，摩伽天子闻佛所说，欢喜随喜，稽首佛足，即没不现。</p></div>
<div class='div-jing'><a id='mulu1401' />
<p class='h2'>（一三一〇）</p>
<p>如是我闻：</p>
<p>一时，佛在舍卫国祇树给孤独园。</p>
<p>尔时，有弥耆迦天子，容色绝妙，于后夜时来詣佛所，稽首佛足，退坐一面。其身光明遍照祇树给孤独园。</p>
<p>时，弥耆迦天子说偈问佛：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「明照有几种，</div>
<div class="lg-cell">能照明世间，</div>
</div>
<!-- end of lg-row -->
<div class="lg-row">
<div class="lg-cell">唯愿世尊说，</div>
<div class="lg-cell">何等明最上？」</div>
</div><!-- end of lg --></div>
<p>尔时，世尊说偈答言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「有三种光明，</div>
<div class="lg-cell">能照耀世间，</div>
</div>
<!-- end of lg-row -->
<div class="lg-row">
<div class="lg-cell">昼以日为照，</div>
<div class="lg-cell">月以照其夜。</div>
</div>
<!-- end of lg-row -->
<div class="lg-row">
<div class="lg-cell">灯火昼夜照，</div>
<div class="lg-cell">照彼彼色像，</div>
</div>
<!-- end of lg-row -->
<div class="lg-row">
<div class="lg-cell">上下及诸方，</div>
<div class="lg-cell">众生悉蒙照。</div>
</div>
<!-- end of lg-row -->
<div class="lg-row">
<div class="lg-cell">人天光明中，</div>
<div class="lg-cell">佛光明为上。」</div>
</div><!-- end of lg --></div>
<p>佛说此经已，弥耆迦天子闻佛所说，欢喜随喜，稽首佛足，即没不现。</p></div>
<div class='div-jing'><a id='mulu1402' />
<p class='h2'>（一三一一）</p>
<p>如是我闻：</p>
<p>一时，佛住舍卫国祇树给孤独园。</p>
<p>时，有陀摩尼天子，容色绝妙，于后夜时来詣佛所，稽首佛足，退坐一面。身诸光明遍照祇树给孤独园。</p>
<p>时，彼陀摩尼天子而说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「为婆罗门事，</div>
<div class="lg-cell">学断莫疲惓，</div>
</div>
<!-- end of lg-row -->
<div class="lg-row">
<div class="lg-cell">断除诸爱欲，</div>
<div class="lg-cell">不求受后身。」</div>
</div><!-- end of lg --></div>
<p>尔时，世尊说偈答言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「婆罗门无事，</div>
<div class="lg-cell">所作事已作，</div>
</div>
<!-- end of lg-row -->
<div class="lg-row">
<div class="lg-cell">乃至不得岸，</div>
<div class="lg-cell">昼夜常勤跪。</div>
</div>
<!-- end of lg-row -->
<div class="lg-row">
<div class="lg-cell">已到彼岸住，</div>
<div class="lg-cell">于岸复何跪，</div>
</div>
<!-- end of lg-row -->
<div class="lg-row">
<div class="lg-cell">此是婆罗门，</div>
<div class="lg-cell">专精漏尽禪。</div>
</div>
<!-- end of lg-row -->
<div class="lg-row">
<div class="lg-cell">一切诸忧恼，</div>
<div class="lg-cell">熾然永已断，</div>
</div>
<!-- end of lg-row -->
<div class="lg-row">
<div class="lg-cell">是则到彼岸，</div>
<div class="lg-cell">涅槃无所求。」</div>
</div><!-- end of lg --></div>
<p>时，陀摩尼天子闻佛所说，欢喜随喜，稽首佛足，即没不现。</p></div>
<div class='div-jing'><a id='mulu1403' />
<p class='h2'>（一三一二）</p>
<p>如是我闻：</p>
<p>一时，佛住舍卫国祇树给孤独园。</p>
<p>时，有多罗揵陀天子，容色绝妙，于后夜时来詣佛所，稽首佛足，身诸光明遍照祇树给孤独园。</p>
<p>时，彼天子说偈问佛：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「断几捨几法？</div>
<div class="lg-cell">几法上增修？</div>
</div>
<!-- end of lg-row -->
<div class="lg-row">
<div class="lg-cell">超越几积聚，</div>
<div class="lg-cell">名比丘度流？」</div>
</div><!-- end of lg --></div>
<p>尔时，世尊说偈答言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「断五捨于五，</div>
<div class="lg-cell">五法上增修，</div>
</div>
<!-- end of lg-row -->
<div class="lg-row">
<div class="lg-cell">超五种积聚，</div>
<div class="lg-cell">名比丘度流。」</div>
</div><!-- end of lg --></div>
<p>时，彼<span class='corr'>多罗揵陀</span>天子闻佛所说，欢喜随喜，稽首佛足，即没不现。</p></div>
<div class='div-jing'><a id='mulu1404' />
<p class='h2'>（一三一三）</p>
<p>如是我闻：</p>
<p>一时，佛住舍卫国祇树给孤独园。</p>
<p>时，有迦摩天子，容色绝妙，于后夜时来詣佛所，稽首佛足，身诸光明遍照祇树给孤独园。</p>
<p>时，迦摩天子白佛言：「甚难！世尊！甚难！善逝！」</p>
<p>尔时，世尊说偈答言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「所学为甚难，</div>
<div class="lg-cell">具足戒三昧，</div>
</div>
<!-- end of lg-row -->
<div class="lg-row">
<div class="lg-cell">远离于非家，</div>
<div class="lg-cell">闲居寂静乐。」</div>
</div><!-- end of lg --></div>
<p>迦摩天子白佛言：「世尊！静默甚难得！」</p>
<p>尔时，世尊说偈答言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「得所难得学，</div>
<div class="lg-cell">具足戒三昧，</div>
</div>
<!-- end of lg-row -->
<div class="lg-row">
<div class="lg-cell">昼夜常专精，</div>
<div class="lg-cell">修习意所乐。」</div>
</div><!-- end of lg --></div>
<p>迦摩天子白佛言：「世尊！正受心难得！」</p>
<p>尔时，世尊说偈答言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「难住正受住，</div>
<div class="lg-cell">诸根心决定，</div>
</div>
<!-- end of lg-row -->
<div class="lg-row">
<div class="lg-cell">能断死魔縻，</div>
<div class="lg-cell">圣者随欲进。」</div>
</div><!-- end of lg --></div>
<p>迦摩天子复白佛言：「世尊！嶮道甚难行！」</p>
<p>尔时，世尊说偈答言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「难涉之嶮道，</div>
<div class="lg-cell">当行安乐进，</div>
</div>
<!-- end of lg-row -->
<div class="lg-row">
<div class="lg-cell">非圣堕于彼，</div>
<div class="lg-cell">足上头向下。</div>
</div>
<!-- end of lg-row -->
<div class="lg-row">
<div class="lg-cell">贤圣乘正直，</div>
<div class="lg-cell">嶮路自然平。」</div>
</div><!-- end of lg --></div>
<p>佛说此经已，迦摩天子闻佛所说，欢喜随喜，稽首佛足，即没不现。</p></div>
<div class='div-jing'><a id='mulu1405' />
<p class='h2'>（一三一四）</p>
<p>如是我闻：</p>
<p>一时，佛住舍卫国祇树给孤独园。</p>
<p>时，有迦摩天子，容色绝妙，于后夜时来詣佛所，稽首佛足，退坐一面。其身光明遍照祇树给孤独园。</p>
<p>时，彼迦摩天子说偈问佛：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「贪恚何所因，</div>
<div class="lg-cell">不乐身毛竪，</div>
</div>
<!-- end of lg-row -->
<div class="lg-row">
<div class="lg-cell">恐怖从何起，</div>
<div class="lg-cell">觉想由何生？</div>
</div>
<!-- end of lg-row -->
<div class="lg-row">
<div class="lg-cell">犹如鸠摩罗，</div>
<div class="lg-cell">依倚于乳母。」</div>
</div><!-- end of lg --></div>
<p>尔时，世尊说偈答言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「爱生自身长，</div>
<div class="lg-cell">如尼拘律树，</div>
</div>
<!-- end of lg-row -->
<div class="lg-row">
<div class="lg-cell">处处随所着，</div>
<div class="lg-cell">如榛绵丛林。</div>
</div>
<!-- end of lg-row -->
<div class="lg-row">
<div class="lg-cell">若知彼因者，</div>
<div class="lg-cell">发悟令开觉，</div>
</div>
<!-- end of lg-row -->
<div class="lg-row">
<div class="lg-cell">度生死海流，</div>
<div class="lg-cell">不复更受有。」</div>
</div><!-- end of lg --></div>
<p>时，迦摩天子闻佛所说，欢喜随喜，稽首佛足，即没不现。</p></div>
<div class='div-jing'><a id='mulu1406' />
<p class='h2'>（一三一五）</p>
<p>如是我闻：</p>
<p>一时，佛住舍卫国祇树给孤独园。</p>
<p>时，有栴檀天子，容色绝妙，于后夜时来詣佛所，稽首佛足，退坐一面。其身光明遍照祇树给孤独园。</p>
<p>时，彼栴檀天子说偈问佛：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「闻瞿昙大智，</div>
<div class="lg-cell">无障碍知见，</div>
</div>
<!-- end of lg-row -->
<div class="lg-row">
<div class="lg-cell">何所住何学，</div>
<div class="lg-cell">不遭他世恶？」</div>
</div><!-- end of lg --></div>
<p>尔时，世尊说偈答曰：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「摄持身口意，</div>
<div class="lg-cell">不造三恶法，</div>
</div>
<!-- end of lg-row -->
<div class="lg-row">
<div class="lg-cell">处在于居家，</div>
<div class="lg-cell">广集于群宾。</div>
</div>
<!-- end of lg-row -->
<div class="lg-row">
<div class="lg-cell">信惠财法施，</div>
<div class="lg-cell">以法立一切，</div>
</div>
<!-- end of lg-row -->
<div class="lg-row">
<div class="lg-cell">住彼学彼法，</div>
<div class="lg-cell">则无他世畏。」</div>
</div><!-- end of lg --></div>
<p>佛说是经已，栴檀天子闻佛所说，欢喜随喜，稽首佛足，即没不现。</p></div>
<div class='div-jing'><a id='mulu1407' />
<p class='h2'>（一三一六）</p>
<p>如是我闻：</p>
<p>一时，佛住舍卫国祇树给孤独园。</p>
<p>时，有栴檀天子，容色绝妙，于后夜时来詣佛所，稽首佛足，退坐一面。其身光明遍照祇树给孤独园。</p>
<p>时，彼天子说偈问佛：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「谁度于诸流，</div>
<div class="lg-cell">昼夜勤不懈，</div>
</div>
<!-- end of lg-row -->
<div class="lg-row">
<div class="lg-cell">不攀无住处，</div>
<div class="lg-cell">云何不没溺？」</div>
</div><!-- end of lg --></div>
<p>尔时，世尊说偈答言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「一切戒具足，</div>
<div class="lg-cell">智慧善正受，</div>
</div>
<!-- end of lg-row -->
<div class="lg-row">
<div class="lg-cell">内思惟正念，</div>
<div class="lg-cell">能度<span class="corr">难</span>度流，</div>
</div>
<!-- end of lg-row -->
<div class="lg-row">
<div class="lg-cell">不染此欲想，</div>
<div class="lg-cell">超度彼色爱，</div>
</div>
<!-- end of lg-row -->
<div class="lg-row">
<div class="lg-cell">贪喜悉已尽，</div>
<div class="lg-cell">不入于难测。」</div>
</div><!-- end of lg --></div>
<p>时，彼栴檀天子闻佛所说，欢喜随喜，稽首佛足，即没不现。</p></div>
<div class='div-jing'><a id='mulu1408' />
<p class='h2'>（一三一七）</p>
<p>如是我闻：</p>
<p>一时，佛住舍卫国祇树给孤独园。</p>
<p>时，有迦叶天子，容色绝妙，于后夜时来詣佛所，稽首佛足，退坐一面。其身光明遍照祇树给孤独园。</p>
<p>时，彼迦叶天子白佛言：「世尊！我今当说比丘及比丘功德。」</p>
<p>佛告天子：「随汝所说。」</p>
<p>时，迦叶天子而说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「比丘修正念，</div>
<div class="lg-cell">其<span class="corr">心</span>善解脱，</div>
</div>
<!-- end of lg-row -->
<div class="lg-row">
<div class="lg-cell">昼夜常勤求，</div>
<div class="lg-cell">
<span class="corr">怀</span>有诸功德。</div>
</div>
<!-- end of lg-row -->
<div class="lg-row">
<div class="lg-cell">了知于世间，</div>
<div class="lg-cell">灭除一切有，</div>
</div>
<!-- end of lg-row -->
<div class="lg-row">
<div class="lg-cell">比丘得无忧，</div>
<div class="lg-cell">心无所染着。</div>
</div><!-- end of lg --></div>
<p>「世尊！是名比丘，是名比丘功德。」</p>
<p>佛告迦叶：「善哉！善哉！如汝所说。」</p>
<p>迦叶天子闻佛所说，欢喜随喜，稽首佛足，即没不现。</p></div>
<div class='div-jing'><a id='mulu1409' />
<p class='h2'>（一三一八）</p>
<p>如是我闻：</p>
<p>一时，佛住舍卫国祇树给孤独园。</p>
<p>时，有迦叶天子，容色绝妙，于后夜时来詣佛所，稽首佛足，退坐一面。其身光明遍照祇树给孤独园。</p>
<p>时，彼迦叶天子白佛言：「世尊！我今当说比丘及比丘所说。」</p>
<p>佛告迦叶天子：「随所乐说！」</p>
<p>时，彼迦叶天子而说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「比丘守正念，</div>
<div class="lg-cell">其心善解脱，</div>
</div>
<!-- end of lg-row -->
<div class="lg-row">
<div class="lg-cell">昼夜常勤求，</div>
<div class="lg-cell">逮得离尘垢。</div>
</div>
<!-- end of lg-row -->
<div class="lg-row">
<div class="lg-cell">晓了知世间，</div>
<div class="lg-cell">于尘离尘垢，</div>
</div>
<!-- end of lg-row -->
<div class="lg-row">
<div class="lg-cell">比丘无忧患，</div>
<div class="lg-cell">心无所染着。</div>
</div><!-- end of lg --></div>
<p>「世尊！是名比丘，是名比丘所说。」</p>
<p>佛告迦叶：「如是，如是，如汝所说。」</p>
<p>迦叶天子闻佛所说，欢喜随喜，稽首佛足，即没不现。</p></div>
<div class='div-jing'><a id='mulu1410' />
<p class='h2'>（一三一九）</p>
<p>如是我闻：</p>
<p>一时，佛在摩竭提国人间游行，日暮与五百比丘于屈摩夜叉鬼住处宿。时，屈摩夜叉鬼来詣佛所，稽首佛足，退住一面。</p>
<p>时，屈摩夜叉鬼白佛言：「世尊！今请世尊与诸大众于此夜宿。」</p>
<p>尔时，世尊默然受请。</p>
<p>是时，屈摩夜叉鬼知世尊默然受请已，化作五百重阁房舍，卧床、坐床、踞床，俱襵褥枕，各五百具，悉皆化成。化作五百灯明，无诸烟炎。悉化现已，往詣佛所，稽首佛足，劝请世尊令入其舍，令诸比丘次受房舍及诸卧具。周遍受已，还至佛所，稽首佛足，退坐一面。而说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「贤德有正念，</div>
<div class="lg-cell">贤德常正念，</div>
</div>
<!-- end of lg-row -->
<div class="lg-row">
<div class="lg-cell">正念安隐眠，</div>
<div class="lg-cell">此世及他世。</div>
</div>
<!-- end of lg-row -->
<div class="lg-row">
<div class="lg-cell">贤德有正念，</div>
<div class="lg-cell">贤德常正念，</div>
</div>
<!-- end of lg-row -->
<div class="lg-row">
<div class="lg-cell">正念安隐眠，</div>
<div class="lg-cell">其心常寂止。</div>
</div>
<!-- end of lg-row -->
<div class="lg-row">
<div class="lg-cell">贤德有正念，</div>
<div class="lg-cell">贤德常正念，</div>
</div>
<!-- end of lg-row -->
<div class="lg-row">
<div class="lg-cell">正念安隐眠，</div>
<div class="lg-cell">捨降伏他军。</div>
</div>
<!-- end of lg-row -->
<div class="lg-row">
<div class="lg-cell">贤德有正念，</div>
<div class="lg-cell">贤德常正念，</div>
</div>
<!-- end of lg-row -->
<div class="lg-row">
<div class="lg-cell">不杀不教杀，</div>
<div class="lg-cell">不伏不教伏。</div>
</div>
<!-- end of lg-row -->
<div class="lg-row">
<div class="lg-cell">慈心于一切，</div>
<div class="lg-cell">心不怀怨结。」</div>
</div><!-- end of lg --></div>
<p>尔时，世尊告屈摩夜叉鬼：「如是，如是，如汝所说。」</p>
<p>时，屈摩夜叉鬼闻佛所说，欢喜随喜，稽首佛足，还自所住处。</p></div>
<div class='div-jing'><a id='mulu1411' />
<p class='h2'>（一三二〇）</p>
<p>如是我闻：</p>
<p>一时，佛住摩鸠罗山，尊者那伽波罗为亲侍者。</p>
<p>尔时，世尊于夜闇时，天小微雨，电光睒现，出于房外，露地经行。</p>
<p>是时，天帝释作是念：「今日世尊住摩鸠罗山，尊者那伽波罗亲侍供养，其夜闇冥，天时微雨，电光<span class='corr'>睒</span>现，世尊出房，露地经行，我当化作毘琉<span class='corr'>璃</span>重阁，执持重阁，随佛经行。」作是念已，即便化作鞞琉璃重阁，持詣佛所，稽首佛足，随佛经行。</p>
<p>尔时，摩竭提国人若男若女，夜啼之时，以摩鸠罗鬼恐之即止，亲侍供养弟子之法，待师禪觉，然后乃眠。尔时，世尊为天帝释夜经行久。</p>
<p>尔时，尊者那伽波罗作是念：「世尊今夜经行至久，我今当作摩鸠罗鬼形而恐怖之！」时，那伽波罗比丘即反被俱执，长毛在外，往在世尊经行道头，白佛言：「摩鸠罗鬼来！摩鸠罗鬼来！」</p>
<p>尔时，世尊告那伽波罗比丘：「汝那伽波罗愚痴人，以摩鸠罗鬼神像恐怖佛耶？不能动如来、应、等正觉一毛髮也，如来、应、等正觉久离恐怖！」</p>
<p>尔时，天帝释白佛言：「世尊！世尊正法、律中亦复有此人耶？」</p>
<p>佛言：「憍尸迦！瞿昙家中极大广阔，斯等于未来世亦当使得清淨之法。」</p>
<p>尔时，世尊即说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「若复婆罗门，</div>
<div class="lg-cell">于自所得法，</div>
</div>
<!-- end of lg-row -->
<div class="lg-row">
<div class="lg-cell">得到于彼岸。</div>
<div class="lg-cell">若一毘舍遮，</div>
</div>
<!-- end of lg-row -->
<div class="lg-row">
<div class="lg-cell">及与摩鸠罗，</div>
<div class="lg-cell">皆悉超过去。</div>
</div>
<!-- end of lg-row -->
<div class="lg-row">
<div class="lg-cell">若复婆罗门，</div>
<div class="lg-cell">于自所行法，</div>
</div>
<!-- end of lg-row -->
<div class="lg-row">
<div class="lg-cell">一切诸受觉，</div>
<div class="lg-cell">观察皆已灭。</div>
</div>
<!-- end of lg-row -->
<div class="lg-row">
<div class="lg-cell">若复婆罗门，</div>
<div class="lg-cell">自法度彼岸，</div>
</div>
<!-- end of lg-row -->
<div class="lg-row">
<div class="lg-cell">一切诸因缘，</div>
<div class="lg-cell">皆悉已灭尽。</div>
</div>
<!-- end of lg-row -->
<div class="lg-row">
<div class="lg-cell">若复婆罗门，</div>
<div class="lg-cell">自法度彼岸，</div>
</div>
<!-- end of lg-row -->
<div class="lg-row">
<div class="lg-cell">一切诸人我，</div>
<div class="lg-cell">皆悉已灭尽。</div>
</div>
<!-- end of lg-row -->
<div class="lg-row">
<div class="lg-cell">若复婆罗门，</div>
<div class="lg-cell">自法度彼岸，</div>
</div>
<!-- end of lg-row -->
<div class="lg-row">
<div class="lg-cell">于生老病死，</div>
<div class="lg-cell">皆悉已超过。」</div>
</div><!-- end of lg --></div>
<p>佛说此经已，释提桓因闻佛所说，欢喜随喜，稽首佛足，即没不现。</p></div>
<div class='div-jing'><a id='mulu1412' />
<p class='h2'>（一三二一）</p>
<p>如是我闻：</p>
<p>一时，佛住王舍城迦兰陀竹园。</p>
<p>时，尊者阿那律陀于摩竭提国人间游行，到毕陵伽鬼子母住处宿。时，尊者阿那律陀夜后分时，端身正坐，诵忧陀那、波罗延那、见真諦、诸上座所说偈、比丘尼所说偈、尸路偈、义品、牟尼偈、修多罗，悉皆广诵。</p>
<p>尔时，毕陵伽鬼子夜啼，毕陵伽鬼子母为其子说偈呵止言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「毕陵伽鬼子，</div>
<div class="lg-cell">汝今莫得啼，</div>
</div>
<!-- end of lg-row -->
<div class="lg-row">
<div class="lg-cell">当听彼比丘，</div>
<div class="lg-cell">诵习法句偈。</div>
</div>
<!-- end of lg-row -->
<div class="lg-row">
<div class="lg-cell">若知法句者，</div>
<div class="lg-cell">能自护持戒，</div>
</div>
<!-- end of lg-row -->
<div class="lg-row">
<div class="lg-cell">远离于杀生，</div>
<div class="lg-cell">实言不妄语，</div>
</div>
<!-- end of lg-row -->
<div class="lg-row">
<div class="lg-cell">能自捨非义，</div>
<div class="lg-cell">解脱鬼神道。」</div>
</div><!-- end of lg --></div>
<p>毕陵伽鬼子母说是偈时，毕陵伽鬼子啼声即止。</p></div>
<div class='div-jing'><a id='mulu1413' />
<p class='h2'>（一三二二）</p>
<p>如是我闻：</p>
<p>一时，佛在摩竭提国人间游行，与大众俱，到富那婆藪鬼子母住处宿。</p>
<p>尔时，世尊为诸比丘说四圣諦相应法，所谓苦圣諦、苦集圣諦、苦灭圣諦、苦灭道迹圣諦。</p>
<p>尔时，富那婆藪鬼母，儿富那婆藪及鬼女欝多罗，二鬼小儿夜啼。时，富那婆藪鬼母教其男女故，而说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「汝富那婆藪，</div>
<div class="lg-cell">欝多罗莫啼，</div>
</div>
<!-- end of lg-row -->
<div class="lg-row">
<div class="lg-cell">令我得听闻，</div>
<div class="lg-cell">如来所说法。</div>
</div>
<!-- end of lg-row -->
<div class="lg-row">
<div class="lg-cell">非父母能令，</div>
<div class="lg-cell">其子解脱苦，</div>
</div>
<!-- end of lg-row -->
<div class="lg-row">
<div class="lg-cell">闻如来说法，</div>
<div class="lg-cell">其苦得解脱。</div>
</div>
<!-- end of lg-row -->
<div class="lg-row">
<div class="lg-cell">世人随爱欲，</div>
<div class="lg-cell">为众苦所迫，</div>
</div>
<!-- end of lg-row -->
<div class="lg-row">
<div class="lg-cell">如来为说法，</div>
<div class="lg-cell">令破坏生死。</div>
</div>
<!-- end of lg-row -->
<div class="lg-row">
<div class="lg-cell">我今欲闻法，</div>
<div class="lg-cell">汝等当默然，</div>
</div>
<!-- end of lg-row -->
<div class="lg-row">
<div class="lg-cell">时富那婆藪，</div>
<div class="lg-cell">鬼女欝多罗。</div>
</div>
<!-- end of lg-row -->
<div class="lg-row">
<div class="lg-cell">悉受其母语，</div>
<div class="lg-cell">默然而静听，</div>
</div>
<!-- end of lg-row -->
<div class="lg-row">
<div class="lg-cell">语母言善哉，</div>
<div class="lg-cell">我亦乐闻法。</div>
</div>
<!-- end of lg-row -->
<div class="lg-row">
<div class="lg-cell">此正觉世尊，</div>
<div class="lg-cell">于摩竭胜山，</div>
</div>
<!-- end of lg-row -->
<div class="lg-row">
<div class="lg-cell">为诸众生类，</div>
<div class="lg-cell">演说脱苦法。</div>
</div>
<!-- end of lg-row -->
<div class="lg-row">
<div class="lg-cell">说苦及苦因，</div>
<div class="lg-cell">苦灭灭苦道，</div>
</div>
<!-- end of lg-row -->
<div class="lg-row">
<div class="lg-cell">从此四圣諦，</div>
<div class="lg-cell">安隐趣涅槃。</div>
</div>
<!-- end of lg-row -->
<div class="lg-row">
<div class="lg-cell">母今但善听，</div>
<div class="lg-cell">世尊所说法。」</div>
</div><!-- end of lg --></div>
<p>时，富那婆藪鬼母即说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「奇哉智慧子，</div>
<div class="lg-cell">善能随我心，</div>
</div>
<!-- end of lg-row -->
<div class="lg-row">
<div class="lg-cell">汝富那婆藪，</div>
<div class="lg-cell">善歎佛导师。</div>
</div>
<!-- end of lg-row -->
<div class="lg-row">
<div class="lg-cell">汝富那婆藪，</div>
<div class="lg-cell">及汝欝多罗，</div>
</div>
<!-- end of lg-row -->
<div class="lg-row">
<div class="lg-cell">当生随喜心，</div>
<div class="lg-cell">我已见圣諦。」</div>
</div><!-- end of lg --></div>
<p>时，富那婆藪鬼母说是偈时，鬼子男女随喜默然。</p></div>
<div class='div-jing'><a id='mulu1414' />
<p class='h2'>（一三二三）</p>
<p>如是我闻：</p>
<p>一时，佛在摩竭提国人间游行，与诸大众至摩尼遮罗鬼住处夜宿。</p>
<p>尔时，摩尼遮罗鬼会诸鬼神，集在一处。</p>
<p>时，有一女人，持香花鬘饰、饮食，至彼摩尼遮罗鬼神住处。彼女人遥见世尊在摩尼遮罗鬼神住处坐，见已，作是念：「我今现见摩尼遮罗鬼神。」即说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「善哉摩尼遮，</div>
<div class="lg-cell">住摩伽陀国，</div>
</div>
<!-- end of lg-row -->
<div class="lg-row">
<div class="lg-cell">摩伽陀国人，</div>
<div class="lg-cell">所求悉如愿。</div>
</div>
<!-- end of lg-row -->
<div class="lg-row">
<div class="lg-cell">云何于此世，</div>
<div class="lg-cell">常得安乐住？</div>
</div>
<!-- end of lg-row -->
<div class="lg-row">
<div class="lg-cell">后世复云何，</div>
<div class="lg-cell">而得生天乐？」</div>
</div><!-- end of lg --></div>
<p>尔时，世尊说偈答言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「莫放逸慢恣，</div>
<div class="lg-cell">用摩尼鬼为，</div>
</div>
<!-- end of lg-row -->
<div class="lg-row">
<div class="lg-cell">若自修所作，</div>
<div class="lg-cell">能得生天乐。」</div>
</div><!-- end of lg --></div>
<p>时，彼女人作是念：「此非摩尼遮罗鬼，是沙门瞿昙。」如是知已，即以香花鬘饰供养世尊，稽首礼足，退坐一面。而说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「何道趣安乐？</div>
<div class="lg-cell">当修何等行，</div>
</div>
<!-- end of lg-row -->
<div class="lg-row">
<div class="lg-cell">此世常安隐，</div>
<div class="lg-cell">后世生天乐？」</div>
</div><!-- end of lg --></div>
<p>尔时，世尊说偈答言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「布施善调心，</div>
<div class="lg-cell">乐执护诸根，</div>
</div>
<!-- end of lg-row -->
<div class="lg-row">
<div class="lg-cell">正见修贤行，</div>
<div class="lg-cell">亲近于沙门。</div>
</div>
<!-- end of lg-row -->
<div class="lg-row">
<div class="lg-cell">以正命自活，</div>
<div class="lg-cell">他世生天乐，</div>
</div>
<!-- end of lg-row -->
<div class="lg-row">
<div class="lg-cell">何用三十三，</div>
<div class="lg-cell">诸天之苦网。</div>
</div>
<!-- end of lg-row -->
<div class="lg-row">
<div class="lg-cell">但当一其心，</div>
<div class="lg-cell">断除于爱欲，</div>
</div>
<!-- end of lg-row -->
<div class="lg-row">
<div class="lg-cell">我当说离垢，</div>
<div class="lg-cell">甘露法善听。」</div>
</div><!-- end of lg --></div>
<p>时，彼女人闻世尊说法，示、教、照、喜。如佛常法，谓布施、持戒，生天之福，欲味欲患烦恼，清淨、出要、远离，功德福利，次第演说清淨佛法。譬如鲜淨白[疊*毛]，易染其色。时，彼女人亦复如是。即于坐上，于四圣諦得平等观苦、集、灭、道。</p>
<p>时，彼女人见法、得法、知法、入法，度诸疑惑，不由于他，于正法、律得无所畏。即从座起，整衣服，合掌白佛：「已度，世尊！已度，善逝！我从今日，尽寿命，归佛、归法、归比丘僧。」</p>
<p>时，彼女人闻佛所说，欢喜随喜，礼佛而去。</p></div>
<div class='div-jing'><a id='mulu1415' />
<p class='h2'>（一三二四）</p>
<p>如是我闻：</p>
<p>一时，佛在摩竭提国人间游行，到针毛鬼住处夜宿。尔时，针毛鬼会诸鬼神，集在一处。</p>
<p>时，有炎鬼见世尊在针毛鬼住处夜宿。见已，往詣针毛鬼所，语针毛鬼言：「聚落主！汝今大得善利，今如来、应、等正觉于汝室宿。」</p>
<p>针毛鬼言：「今当试看，为是如来、为非？」</p>
<p>时，针毛鬼与诸鬼神集会已，还归自舍，束身衝佛。尔时，世尊却身避之。如是再三，束身衝佛，佛亦再三却身避之。</p>
<p>尔时，针毛鬼言：「沙门怖耶？」</p>
<p>佛言：「聚落主！我不怖也，但汝触恶。」</p>
<p>针毛鬼言：「今有所问，当为我说，能令我喜者善，不能令我喜者，当坏汝心，裂汝胸，令汝热血从其面出，捉汝两手掷恒水彼岸。」</p>
<p>佛告针毛鬼：「聚落主！我不见诸天、魔、梵、沙门、婆罗门、天神、世人能坏如来、应、等正觉心者，能裂其胸者，能令热血从面出者，执其两臂掷着恒水彼岸者。汝今但问，当为汝说。令汝欢喜。」</p>
<p>时，针毛鬼说偈问佛：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「一切贪恚心，</div>
<div class="lg-cell">以何为其因，</div>
</div>
<!-- end of lg-row -->
<div class="lg-row">
<div class="lg-cell">不乐身毛竪，</div>
<div class="lg-cell">恐怖从何起？</div>
</div>
<!-- end of lg-row -->
<div class="lg-row">
<div class="lg-cell">意念诸觉想，</div>
<div class="lg-cell">为从何所起，</div>
</div>
<!-- end of lg-row -->
<div class="lg-row">
<div class="lg-cell">犹如新生儿，</div>
<div class="lg-cell">依倚于乳母。」</div>
</div><!-- end of lg --></div>
<p>尔时，世尊说偈答言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「爱生自身长，</div>
<div class="lg-cell">如尼拘律树，</div>
</div>
<!-- end of lg-row -->
<div class="lg-row">
<div class="lg-cell">展转相拘引，</div>
<div class="lg-cell">如籐绵丛林，</div>
</div>
<!-- end of lg-row -->
<div class="lg-row">
<div class="lg-cell">若知彼所因，</div>
<div class="lg-cell">当令鬼觉悟，</div>
</div>
<!-- end of lg-row -->
<div class="lg-row">
<div class="lg-cell">度生死海流，</div>
<div class="lg-cell">不复重增有。」</div>
</div><!-- end of lg --></div>
<p>尔时，针毛鬼闻世尊说偈，心得欢喜，向佛悔过，受持三归。</p>
<p>佛说此经已，针毛鬼闻佛所说，欢喜奉行。</p>
<p class='juan'>杂阿含经卷第四十九</p></div></div>
</div><!-- end of div[@id='body'] -->
</body></html>
