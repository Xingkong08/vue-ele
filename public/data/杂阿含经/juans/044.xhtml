<html xmlns="http://www.w3.org/1999/xhtml">
<head>
  <title>杂阿含经</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='div-other'>
<p class='juan'><a id='mulu1257' />杂阿含经卷第四十四</p><p class="byline">宋天竺三藏求那跋陀罗译</p><a id='mulu1258' />
<div class='div-jing'><a id='mulu1259' />
<p class='h2'>（一一七八）</p>
<p>如是我闻：</p>
<p>一时，佛住弥絺罗国菴罗园中。</p>
<p>时，有婆四吒婆罗门尼，有六子相续命终，念子发狂，裸形被髮，随路而走，至弥絺罗菴罗园中。</p>
<p>尔时，世尊无量大众围绕说法，婆四吒婆罗门尼遥见世尊，见已，即得本心，惭愧羞耻，歛身蹲坐。</p>
<p>尔时，世尊告尊者阿难：「取汝鬱多罗僧与彼婆四吒婆罗门尼，令着听法。」尊者阿难即受佛教，取衣令着。</p>
<p>时，婆罗门尼得衣着已，至于佛前，稽首礼佛，退坐一面。</p>
<p>尔时，世尊为其说法，<span class='corr'>示</span>、教、照、喜已，如佛常法，说法次第，乃至信心清淨，受三自归，闻佛所说，欢喜随喜，作礼而去。</p>
<p>彼婆四吒优婆夷于后时，第七子忽复命终，彼优婆夷都不啼哭忧悲恼苦。时，婆四吒优婆夷夫说偈而告婆四吒优婆夷言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「先诸子命终，</div>
<div class="lg-cell">念子生忧苦，</div>
</div>
<!-- end of lg-row -->
<div class="lg-row">
<div class="lg-cell">昼夜不饮食，</div>
<div class="lg-cell">乃至发狂乱。</div>
</div>
<!-- end of lg-row -->
<div class="lg-row">
<div class="lg-cell">今丧弟七子，</div>
<div class="lg-cell">而不生忧苦？」</div>
</div><!-- end of lg --></div>
<p>婆四吒优婆夷即复说偈答其夫言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「儿孙有千数，</div>
<div class="lg-cell">因缘和合生，</div>
</div>
<!-- end of lg-row -->
<div class="lg-row">
<div class="lg-cell">长夜迁过去，</div>
<div class="lg-cell">我与君亦然。</div>
</div>
<!-- end of lg-row -->
<div class="lg-row">
<div class="lg-cell">子孙及宗族，</div>
<div class="lg-cell">其数无限量，</div>
</div>
<!-- end of lg-row -->
<div class="lg-row">
<div class="lg-cell">彼彼所生处，</div>
<div class="lg-cell">更互相残食。</div>
</div>
<!-- end of lg-row -->
<div class="lg-row">
<div class="lg-cell">若知生要者，</div>
<div class="lg-cell">何足生忧苦？</div>
</div>
<!-- end of lg-row -->
<div class="lg-row">
<div class="lg-cell">我已知出离，</div>
<div class="lg-cell">生死存亡相，</div>
</div>
<!-- end of lg-row -->
<div class="lg-row">
<div class="lg-cell">不复生忧苦，</div>
<div class="lg-cell">入佛正教故。」</div>
</div><!-- end of lg --></div>
<p>时，婆四吒优婆夷夫说偈歎曰：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「未曾所闻法，</div>
<div class="lg-cell">而今闻汝说，</div>
</div>
<!-- end of lg-row -->
<div class="lg-row">
<div class="lg-cell">何处闻说法，</div>
<div class="lg-cell">不念子忧悲？」</div>
</div><!-- end of lg --></div>
<p>婆四吒优婆夷说偈答言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「今日等正觉，</div>
<div class="lg-cell">在弥絺罗国，</div>
</div>
<!-- end of lg-row -->
<div class="lg-row">
<div class="lg-cell">菴罗树园中，</div>
<div class="lg-cell">永离一切苦，</div>
</div>
<!-- end of lg-row -->
<div class="lg-row">
<div class="lg-cell">演说一切苦、</div>
<div class="lg-cell">苦习、苦寂灭、</div>
</div>
<!-- end of lg-row -->
<div class="lg-row">
<div class="lg-cell">贤圣八正道，</div>
<div class="lg-cell">安隐趣涅槃！</div>
</div>
<!-- end of lg-row -->
<div class="lg-row">
<div class="lg-cell">则是我大师，</div>
<div class="lg-cell">深乐其正教。</div>
</div>
<!-- end of lg-row -->
<div class="lg-row">
<div class="lg-cell">我已知正法，</div>
<div class="lg-cell">能开子忧苦。」</div>
</div><!-- end of lg --></div>
<p>其夫婆罗门复说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「我今亦当往，</div>
<div class="lg-cell">弥絺菴罗园，</div>
</div>
<!-- end of lg-row -->
<div class="lg-row">
<div class="lg-cell">彼世尊亦当，</div>
<div class="lg-cell">开我子忧苦。」</div>
</div><!-- end of lg --></div>
<p>优婆夷复说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「当观等正觉，</div>
<div class="lg-cell">柔软金色身；</div>
</div>
<!-- end of lg-row -->
<div class="lg-row">
<div class="lg-cell">不调者能调，</div>
<div class="lg-cell">广度海流人。」</div>
</div><!-- end of lg --></div>
<p>尔时，婆罗门即严驾乘于马车，詣弥絺罗菴罗园。遥见世尊，转增信乐，詣大师前。</p>
<p>彼时，大师即为说偈，开其法眼，苦、习、灭、道，正向涅槃。彼即见法，成无间等。既知法已，请求出家。</p>
<p>时，婆罗门即得出家，独静思惟，乃至得阿罗汉。世尊记说：「于第三夜，逮得三明。」得三明已，佛即告之：「命遣御者乘车还家，告婆四吒优婆夷，令发随喜，语言：『婆罗门往见世尊，得淨信心，奉事大师，即为说法，为开法眼，见苦圣諦、苦集、苦灭、贤圣八道，安趣涅槃，成无间等。既知法已，即求出家。世尊记说：「于第三夜，具足三明。」』」</p>
<p>时，彼御者奉教疾还。时，婆四吒优婆夷遥见御者空车而还。即遥问言：「婆罗门为见佛不？佛为说法，开示法眼，见圣諦不？」</p>
<p>御者白言：「婆罗门已见世尊，得淨信心，奉事大师，为开法眼，说四圣諦，成无间等。既知法已，即求出家，专精思惟。世尊记说：『于第三夜，具足三明。』」</p>
<p>时，优婆夷心即随喜，语御者言：「车马属汝，加复赐汝金钱一千，已汝传信言：『<span class='corr'>婆罗</span>门宿闍諦，已得三明。』令我欢喜故。」</p>
<p>御者白言：「我今何用车马金钱为？车马金钱还优婆夷，我今当还婆罗门所，随彼出家。」</p>
<p>优婆夷言：「汝意如此，便可速还。不久亦当如彼所得，具足三明，随后出家。」</p>
<p>御者白言：「如是，优婆夷！如彼出家，我亦当然。」</p>
<p>优婆夷言：「汝父出家，汝随出家，我今不久亦当随去。如空野大龙，乘虚而游，其餘诸龙、龙子、龙女悉皆随去，我亦如是，执持衣鉢，易养易满。」御者白言：「优婆夷！若如是者，所愿必果，不久当见优婆夷少欲知足，执持衣鉢，人所弃者，乞受而食，剃髮染衣，于阴、界、入断除爱欲，离贪繫缚，尽诸有漏。」</p>
<p>彼婆罗门及其御者、婆四吒优婆夷、优婆夷女孙陀槃梨，悉皆出家，究竟苦边。</p></div>
<div class='div-jing'><a id='mulu1260' />
<p class='h2'>（一一七九）</p>
<p>如是我闻：</p>
<p>一时，佛住毘舍离国大林精舍。</p>
<p>时，有毘梨耶婆罗豆婆遮婆罗门，晨朝买牛，未偿其价，即日失牛，六日不见。</p>
<p>时，婆罗门为觅牛故，至大林精舍，遥见世尊坐一树下，仪容挺特，诸根清淨，其心寂默，成就止观，其身金色，光明焰照。见已，即詣其前，而说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「云何无所求，</div>
<div class="lg-cell">空寂在于此，</div>
</div>
<!-- end of lg-row -->
<div class="lg-row">
<div class="lg-cell">独一处空闲，</div>
<div class="lg-cell">而得心所乐？」</div>
</div><!-- end of lg --></div>
<p>尔时，世尊说偈答曰：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「若失若复得，</div>
<div class="lg-cell">于我心不乱。</div>
</div>
<!-- end of lg-row -->
<div class="lg-row">
<div class="lg-cell">婆罗门当知，</div>
<div class="lg-cell">莫谓彼如我，</div>
</div>
<!-- end of lg-row -->
<div class="lg-row">
<div class="lg-cell">心计于得失，</div>
<div class="lg-cell">其心不自在。」</div>
</div><!-- end of lg --></div>
<p>时，婆罗门复说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「最胜梵志处，</div>
<div class="lg-cell">如比丘所说；</div>
</div>
<!-- end of lg-row -->
<div class="lg-row">
<div class="lg-cell">我今当自说，</div>
<div class="lg-cell">真实语諦听。</div>
</div>
<!-- end of lg-row -->
<div class="lg-row">
<div class="lg-cell">沙门今定非，</div>
<div class="lg-cell">晨朝失牛者，</div>
</div>
<!-- end of lg-row -->
<div class="lg-row">
<div class="lg-cell">六日求不得，</div>
<div class="lg-cell">是故安乐住。</div>
</div>
<!-- end of lg-row -->
<div class="lg-row">
<div class="lg-cell">沙门今定非，</div>
<div class="lg-cell">种殖胡麻田，</div>
</div>
<!-- end of lg-row -->
<div class="lg-row">
<div class="lg-cell">虑其草荒没，</div>
<div class="lg-cell">是故安乐住。</div>
</div>
<!-- end of lg-row -->
<div class="lg-row">
<div class="lg-cell">沙门今定非，</div>
<div class="lg-cell">种稻田乏水，</div>
</div>
<!-- end of lg-row -->
<div class="lg-row">
<div class="lg-cell">畏叶枯便死，</div>
<div class="lg-cell">是故安乐住。</div>
</div>
<!-- end of lg-row -->
<div class="lg-row">
<div class="lg-cell">沙门今定无，</div>
<div class="lg-cell">寡女有七人，</div>
</div>
<!-- end of lg-row -->
<div class="lg-row">
<div class="lg-cell">悉养孤遗子，</div>
<div class="lg-cell">是故安乐住。</div>
</div>
<!-- end of lg-row -->
<div class="lg-row">
<div class="lg-cell">沙门今定无，</div>
<div class="lg-cell">七不爱念子，</div>
</div>
<!-- end of lg-row -->
<div class="lg-row">
<div class="lg-cell">放逸多负债，</div>
<div class="lg-cell">是故安乐住。</div>
</div>
<!-- end of lg-row -->
<div class="lg-row">
<div class="lg-cell">沙门今定无，</div>
<div class="lg-cell">债主守其门，</div>
</div>
<!-- end of lg-row -->
<div class="lg-row">
<div class="lg-cell">求索长息财，</div>
<div class="lg-cell">是故安乐住。</div>
</div>
<!-- end of lg-row -->
<div class="lg-row">
<div class="lg-cell">沙门今定无，</div>
<div class="lg-cell">七领重卧具，</div>
</div>
<!-- end of lg-row -->
<div class="lg-row">
<div class="lg-cell">忧勤择诸虫，</div>
<div class="lg-cell">是故安乐住。</div>
</div>
<!-- end of lg-row -->
<div class="lg-row">
<div class="lg-cell">沙门今定无，</div>
<div class="lg-cell">赤眼黄髮妇，</div>
</div>
<!-- end of lg-row -->
<div class="lg-row">
<div class="lg-cell">昼夜闻恶声，</div>
<div class="lg-cell">是故安乐住。</div>
</div>
<!-- end of lg-row -->
<div class="lg-row">
<div class="lg-cell">沙门今定无，</div>
<div class="lg-cell">空仓群鼠戏，</div>
</div>
<!-- end of lg-row -->
<div class="lg-row">
<div class="lg-cell">常忧其羸乏，</div>
<div class="lg-cell">是故安乐住。」</div>
</div><!-- end of lg --></div>
<p>尔时，世尊说偈答言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「我今日定不，</div>
<div class="lg-cell">晨朝失其牛，</div>
</div>
<!-- end of lg-row -->
<div class="lg-row">
<div class="lg-cell">六日求不得，</div>
<div class="lg-cell">是故安乐住。</div>
</div>
<!-- end of lg-row -->
<div class="lg-row">
<div class="lg-cell">我今日定无，</div>
<div class="lg-cell">种殖胡麻田，</div>
</div>
<!-- end of lg-row -->
<div class="lg-row">
<div class="lg-cell">常恐其荒没，</div>
<div class="lg-cell">是故安乐住。</div>
</div>
<!-- end of lg-row -->
<div class="lg-row">
<div class="lg-cell">我今日定无，</div>
<div class="lg-cell">种稻田乏水，</div>
</div>
<!-- end of lg-row -->
<div class="lg-row">
<div class="lg-cell">畏叶便枯死，</div>
<div class="lg-cell">是故安乐住。</div>
</div>
<!-- end of lg-row -->
<div class="lg-row">
<div class="lg-cell">我今日定无，</div>
<div class="lg-cell">寡女有七人，</div>
</div>
<!-- end of lg-row -->
<div class="lg-row">
<div class="lg-cell">悉养孤遗子，</div>
<div class="lg-cell">是故安乐住。</div>
</div>
<!-- end of lg-row -->
<div class="lg-row">
<div class="lg-cell">我今日定无，</div>
<div class="lg-cell">七不爱念子，</div>
</div>
<!-- end of lg-row -->
<div class="lg-row">
<div class="lg-cell">放逸多负债，</div>
<div class="lg-cell">是故安乐住。</div>
</div>
<!-- end of lg-row -->
<div class="lg-row">
<div class="lg-cell">我今日定无，</div>
<div class="lg-cell">债主守其门，</div>
</div>
<!-- end of lg-row -->
<div class="lg-row">
<div class="lg-cell">求索长息财，</div>
<div class="lg-cell">是故安乐住。</div>
</div>
<!-- end of lg-row -->
<div class="lg-row">
<div class="lg-cell">我今日定无，</div>
<div class="lg-cell">七领重卧具，</div>
</div>
<!-- end of lg-row -->
<div class="lg-row">
<div class="lg-cell">忧勤择诸虫，</div>
<div class="lg-cell">是故安乐住。</div>
</div>
<!-- end of lg-row -->
<div class="lg-row">
<div class="lg-cell">我今日定无，</div>
<div class="lg-cell">黄头赤眼妇，</div>
</div>
<!-- end of lg-row -->
<div class="lg-row">
<div class="lg-cell">昼夜闻恶声，</div>
<div class="lg-cell">是故安乐住。</div>
</div>
<!-- end of lg-row -->
<div class="lg-row">
<div class="lg-cell">我今日定无，</div>
<div class="lg-cell">空仓群鼠戏，</div>
</div>
<!-- end of lg-row -->
<div class="lg-row">
<div class="lg-cell">常忧其羸乏，</div>
<div class="lg-cell">是故安乐住。</div>
</div>
<!-- end of lg-row -->
<div class="lg-row">
<div class="lg-cell">不捨念不念，</div>
<div class="lg-cell">众生安乐住；</div>
</div>
<!-- end of lg-row -->
<div class="lg-row">
<div class="lg-cell">断欲离恩爱，</div>
<div class="lg-cell">而得安乐住。」</div>
</div><!-- end of lg --></div>
<p>尔时，世尊为精进婆罗豆婆遮婆罗门种种说法，示、教、照、喜，如佛常法，次第说法，布施、持戒，乃至于正法中，心得无畏。即从座起，合掌白佛：「我今得于正法、律出家学道，成比丘分，修梵行不？」</p>
<p>佛告婆罗门：「汝今可得于正法、律出家、受具足，修诸梵行，乃至得阿罗汉，心善解脱。」</p>
<p>尔时，精进婆罗豆婆遮婆罗门得阿罗汉，缘自觉知，得解脱乐，而说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「我今甚欣乐，</div>
<div class="lg-cell">大仙法之上，</div>
</div>
<!-- end of lg-row -->
<div class="lg-row">
<div class="lg-cell">得离贪欲乐，</div>
<div class="lg-cell">不生见于佛。」</div>
</div><!-- end of lg --></div></div>
<div class='div-jing'><a id='mulu1261' />
<p class='h2'>（一一八〇）</p>
<p>如是我闻：</p>
<p>一时，佛住娑罗树林婆罗门聚落。尔时，世尊晨朝着衣持鉢，入婆罗门聚落乞食，有非时云起。</p>
<p>尔时，世尊作是念：「我今当往婆罗门聚落婆罗长者大会堂中。」作是念已，即往向彼大会堂所。</p>
<p>时，婆罗门长者悉集堂上，遥见世尊，共相谓言：「彼剃头沙门竟知何法？」</p>
<p>尔时，世尊告彼婆罗聚落婆罗门长者言：「诸婆罗门有知法者，有不知者；刹利长者亦有知法者，有不知法者。」</p>
<p>尔时，世尊即说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「非朋欲胜朋，</div>
<div class="lg-cell">王不伏难伏，</div>
</div>
<!-- end of lg-row -->
<div class="lg-row">
<div class="lg-cell">妻不求胜夫，</div>
<div class="lg-cell">无子不恭父。</div>
</div>
<!-- end of lg-row -->
<div class="lg-row">
<div class="lg-cell">无会无智者，</div>
<div class="lg-cell">无智不法言，</div>
</div>
<!-- end of lg-row -->
<div class="lg-row">
<div class="lg-cell">贪恚痴悉断，</div>
<div class="lg-cell">是则名智者。」</div>
</div><!-- end of lg --></div>
<p>时，彼婆罗门长者白佛言：「善士瞿昙！善士夫可入此堂，就座而坐。」世尊坐已。即白言：「瞿昙说法，我等乐听。」</p>
<p>尔时，世尊为彼大会婆罗门长者种种说法，示、教、照、喜已，复说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「愚智群聚会，</div>
<div class="lg-cell">非说孰知明？</div>
</div>
<!-- end of lg-row -->
<div class="lg-row">
<div class="lg-cell">能说寂静道，</div>
<div class="lg-cell">因说智则辩。</div>
</div>
<!-- end of lg-row -->
<div class="lg-row">
<div class="lg-cell">说者显正法，</div>
<div class="lg-cell">建立大仙幢，</div>
</div>
<!-- end of lg-row -->
<div class="lg-row">
<div class="lg-cell">善说为仙幢，</div>
<div class="lg-cell">法为罗汉幢。」</div>
</div><!-- end of lg --></div>
<p>尔时，世尊为婆罗聚落婆罗门长者建立正法，示、教、照、喜；示、教、照、喜已，从座起而去。</p></div>
<div class='div-jing'><a id='mulu1262' />
<p class='h2'>（一一八一）</p>
<p>如是我闻：</p>
<p>一时，佛在拘萨罗人间游行，至浮梨聚落，住天作婆罗门菴罗园中，尊者优波摩为侍者。</p>
<p>尔时，世尊患背痛，告尊者优<span class='corr'>波</span>摩：「汝举衣鉢已，往至天作婆罗门舍。」</p>
<p>时，天作婆罗门处于中堂，令梳头者理剃鬚髮，见尊者优波摩于外门住，见已，即说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「何等剃鬚髮，</div>
<div class="lg-cell">身着僧迦梨？</div>
</div>
<!-- end of lg-row -->
<div class="lg-row">
<div class="lg-cell">住于彼门外，</div>
<div class="lg-cell">为欲何所求？」</div>
</div><!-- end of lg --></div>
<p>尊者优波摩说偈答言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「罗汉世善逝，</div>
<div class="lg-cell">所患背风疾，</div>
</div>
<!-- end of lg-row -->
<div class="lg-row">
<div class="lg-cell">颇有安乐水，</div>
<div class="lg-cell">疗牟尼疾不？」</div>
</div><!-- end of lg --></div>
<p>时，天作婆罗门以满鉢酥、一瓶油、一瓶石蜜，使人担持，并持暖水，随尊者优波摩詣世尊所，以涂其体，暖水洗之，酥蜜作饮，世尊背疾即得安隐。</p>
<p>时，天作婆罗门晨朝早起，往詣佛所，稽首礼足，退坐一面，而说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「何言婆罗门？</div>
<div class="lg-cell">施何得大果？</div>
</div>
<!-- end of lg-row -->
<div class="lg-row">
<div class="lg-cell">何等为时施？</div>
<div class="lg-cell">云何淨福田？」</div>
</div><!-- end of lg --></div>
<p>尔时，世尊说偈答言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「若得宿命智，</div>
<div class="lg-cell">见天定趣生，</div>
</div>
<!-- end of lg-row -->
<div class="lg-row">
<div class="lg-cell">得尽诸有漏，</div>
<div class="lg-cell">牟尼起三明，</div>
</div>
<!-- end of lg-row -->
<div class="lg-row">
<div class="lg-cell">善知心解脱，</div>
<div class="lg-cell">解脱一切贪；</div>
</div>
<!-- end of lg-row -->
<div class="lg-row">
<div class="lg-cell">说名婆罗门，</div>
<div class="lg-cell">施彼得大果，</div>
</div>
<!-- end of lg-row -->
<div class="lg-row">
<div class="lg-cell">施彼为时施，</div>
<div class="lg-cell">随所欲福田。」</div>
</div><!-- end of lg --></div>
<p>时，天作婆罗门闻佛所说，欢喜随喜，作<span class='corr'>礼</span>而去。</p></div>
<div class='div-jing'><a id='mulu1263' />
<p class='h2'>（一一八二）</p>
<p>如是我闻：</p>
<p>一时，佛在拘萨罗人间游行，于一夜时，住止娑罗林中。</p>
<p>时，有一婆罗门，去娑罗林不远，营作田业。晨朝起作，至娑罗林中，遥见世尊坐一树下，仪容端正，诸根清淨，其心寂定，具足成就第一止观，其身金色，光明彻照。见已，往詣其所，白言：「瞿昙！我近在此经营事业，故乐此林。瞿昙于此有何事业，乐此林中？」复说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「比丘于此林，</div>
<div class="lg-cell">为何事业故，</div>
</div>
<!-- end of lg-row -->
<div class="lg-row">
<div class="lg-cell">独一守空闲，</div>
<div class="lg-cell">乐于此林中？」</div>
</div><!-- end of lg --></div>
<p>尔时，世尊说偈答曰：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「无事于此林，</div>
<div class="lg-cell">林根久已断，</div>
</div>
<!-- end of lg-row -->
<div class="lg-row">
<div class="lg-cell">于林离林脱，</div>
<div class="lg-cell">禪思不乐断。」</div>
</div><!-- end of lg --></div>
<p>时，彼婆罗门闻佛所说，欢喜随喜，作礼而去。</p></div>
<div class='div-jing'><a id='mulu1264' />
<p class='h2'>（一一八三）</p>
<p>如是我闻：</p>
<p>一时，佛在拘萨罗人间游行，夜宿一娑罗林中。</p>
<p>时，有一婆罗门，近彼林侧，与五百年少婆罗门共。彼婆罗门常称歎钦想：「欲见世尊，何时游于此林，我因得见遇，问所疑，颇有闲暇为我记说？」</p>
<p>时，彼婆罗门年少弟子为採薪故，入于林中，遥见世尊坐一树下，仪容端正，诸根寂静，其心寂定，形若金山，光明彻照。见已，作是念：「我和上婆罗门常称歎钦仰，欲见瞿昙，问其所疑，今此沙门瞿昙到此林中，我当疾往白和上令知。」即持薪束，疾还学堂。捨薪束已，詣和上所，白言：「和上当知，和上由来常所称歎钦仰欲见沙门瞿昙，脱到此林，当问所疑，今日瞿昙已到此林，和上知时！」</p>
<p>时，婆罗门即詣世尊所，面相问讯慰劳已，退坐一面。而说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「独入此恐怖，</div>
<div class="lg-cell">深邃丛林中，</div>
</div>
<!-- end of lg-row -->
<div class="lg-row">
<div class="lg-cell">坚住不倾动，</div>
<div class="lg-cell">善修正勤法。</div>
</div>
<!-- end of lg-row -->
<div class="lg-row">
<div class="lg-cell">无歌舞音乐，</div>
<div class="lg-cell">寂默住空闲；</div>
</div>
<!-- end of lg-row -->
<div class="lg-row">
<div class="lg-cell">我所未曾见，</div>
<div class="lg-cell">独乐深林者，</div>
</div>
<!-- end of lg-row -->
<div class="lg-row">
<div class="lg-cell">欲求于世间，</div>
<div class="lg-cell">自在增上主？</div>
</div>
<!-- end of lg-row -->
<div class="lg-row">
<div class="lg-cell">为三十三天，</div>
<div class="lg-cell">天上自在乐？</div>
</div>
<!-- end of lg-row -->
<div class="lg-row">
<div class="lg-cell">何故深林中，</div>
<div class="lg-cell">苦行自枯槁？」</div>
</div><!-- end of lg --></div>
<p>尔时，世尊说偈答言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「<span class="corr">若</span>欲种种求，</div>
<div class="lg-cell">诸界多种着；</div>
</div>
<!-- end of lg-row -->
<div class="lg-row">
<div class="lg-cell">彼一切皆是，</div>
<div class="lg-cell">愚痴之根本，</div>
</div>
<!-- end of lg-row -->
<div class="lg-row">
<div class="lg-cell">如是一切求，</div>
<div class="lg-cell">我久悉已吐，</div>
</div>
<!-- end of lg-row -->
<div class="lg-row">
<div class="lg-cell">不求不諂伪，</div>
<div class="lg-cell">一切无所触。</div>
</div>
<!-- end of lg-row -->
<div class="lg-row">
<div class="lg-cell">于一切诸法，</div>
<div class="lg-cell">唯一清淨观，</div>
</div>
<!-- end of lg-row -->
<div class="lg-row">
<div class="lg-cell">得无上菩提，</div>
<div class="lg-cell">禪思修不乐。」</div>
</div><!-- end of lg --></div>
<p>婆罗门复说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「我今敬礼汝，</div>
<div class="lg-cell">大寂牟尼尊，</div>
</div>
<!-- end of lg-row -->
<div class="lg-row">
<div class="lg-cell">禪思之妙王，</div>
<div class="lg-cell">觉无边大觉；</div>
</div>
<!-- end of lg-row -->
<div class="lg-row">
<div class="lg-cell">如来天人救，</div>
<div class="lg-cell">巍巍若金山。</div>
</div>
<!-- end of lg-row -->
<div class="lg-row">
<div class="lg-cell">解脱于丛林，</div>
<div class="lg-cell">于林永不着；</div>
</div>
<!-- end of lg-row -->
<div class="lg-row">
<div class="lg-cell">已拔深利刺，</div>
<div class="lg-cell">清淨无餘迹。</div>
</div>
<!-- end of lg-row -->
<div class="lg-row">
<div class="lg-cell">论师之上首，</div>
<div class="lg-cell">言说最胜辩；</div>
</div>
<!-- end of lg-row -->
<div class="lg-row">
<div class="lg-cell">人中雄师子，</div>
<div class="lg-cell">震吼于深林。</div>
</div>
<!-- end of lg-row -->
<div class="lg-row">
<div class="lg-cell">显现苦圣諦、</div>
<div class="lg-cell">集、灭、八正道；</div>
</div>
<!-- end of lg-row -->
<div class="lg-row">
<div class="lg-cell">能尽众苦聚，</div>
<div class="lg-cell">乘出淨无垢。</div>
</div>
<!-- end of lg-row -->
<div class="lg-row">
<div class="lg-cell">自脱一切苦，</div>
<div class="lg-cell">济彼苦众生；</div>
</div>
<!-- end of lg-row -->
<div class="lg-row">
<div class="lg-cell">安乐众生故，</div>
<div class="lg-cell">演说于正法。</div>
</div>
<!-- end of lg-row -->
<div class="lg-row">
<div class="lg-cell">已断于恩爱，</div>
<div class="lg-cell">远离于欲网；</div>
</div>
<!-- end of lg-row -->
<div class="lg-row">
<div class="lg-cell">断除于一切，</div>
<div class="lg-cell">有爱之结缚。</div>
</div>
<!-- end of lg-row -->
<div class="lg-row">
<div class="lg-cell">如水生莲花，</div>
<div class="lg-cell">尘水不染着；</div>
</div>
<!-- end of lg-row -->
<div class="lg-row">
<div class="lg-cell">如日停虚空，</div>
<div class="lg-cell">清淨无云翳。</div>
</div>
<!-- end of lg-row -->
<div class="lg-row">
<div class="lg-cell">善哉我今日，</div>
<div class="lg-cell">至拘萨罗林，</div>
</div>
<!-- end of lg-row -->
<div class="lg-row">
<div class="lg-cell">得见于大师，</div>
<div class="lg-cell">两足之胜尊，</div>
</div>
<!-- end of lg-row -->
<div class="lg-row">
<div class="lg-cell">大林大精进，</div>
<div class="lg-cell">得第一广度；</div>
</div>
<!-- end of lg-row -->
<div class="lg-row">
<div class="lg-cell">调御师之首，</div>
<div class="lg-cell">敬礼无所畏。」</div>
</div><!-- end of lg --></div>
<p>时，婆罗门广说斯偈，讚歎佛已，闻佛所说，欢喜随喜，作礼而去。</p></div>
<div class='div-jing'><a id='mulu1265' />
<p class='h2'>（一一八四）</p>
<p>如是我闻：</p>
<p>一时，佛在拘萨罗人间游行，宿于孙陀利河侧。</p>
<p>尔时，世尊剃髮未久，于后夜时，结跏趺坐，正身思惟，繫念在前，以衣覆头。</p>
<p>时，孙陀利河侧有婆罗门住止，夜起持祠，餘食不尽，时至河边，欲求大德婆罗门以奉之。</p>
<p>尔时，世尊闻河边婆罗门声。闻已，謦咳作声，却衣现头。</p>
<p>时，孙陀利河侧婆罗门见佛已，作是念：「是剃头沙门，非婆罗门。」欲持食还去。彼婆罗门复作是念：「非独沙门是剃头者，婆罗门中亦有剃头，应往至彼，问其所生。」时，孙陀利河侧婆罗门詣世尊所，而问之言：「为何姓生？」</p>
<p>尔时，世尊即说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「汝莫问所生，</div>
<div class="lg-cell">但当问所行。</div>
</div>
<!-- end of lg-row -->
<div class="lg-row">
<div class="lg-cell">刻木为鑽燧，</div>
<div class="lg-cell">亦能生于火；</div>
</div>
<!-- end of lg-row -->
<div class="lg-row">
<div class="lg-cell">下贱种姓中，</div>
<div class="lg-cell">生坚固牟尼。</div>
</div>
<!-- end of lg-row -->
<div class="lg-row">
<div class="lg-cell">智慧有惭愧，</div>
<div class="lg-cell">精进善调伏，</div>
</div>
<!-- end of lg-row -->
<div class="lg-row">
<div class="lg-cell">究竟大明际，</div>
<div class="lg-cell">清淨修梵行。</div>
</div>
<!-- end of lg-row -->
<div class="lg-row">
<div class="lg-cell">而今正是时，</div>
<div class="lg-cell">应奉施餘食。」</div>
</div><!-- end of lg --></div>
<p>时，孙陀利河侧婆罗门复说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「我今吉良日，</div>
<div class="lg-cell">求福修供养，</div>
</div>
<!-- end of lg-row -->
<div class="lg-row">
<div class="lg-cell">遇得见大士，</div>
<div class="lg-cell">三时最胜尊，</div>
</div>
<!-- end of lg-row -->
<div class="lg-row">
<div class="lg-cell">若不见佛者，</div>
<div class="lg-cell">当更施餘人。」</div>
</div><!-- end of lg --></div>
<p>尔时，孙陀利河侧婆罗门转得信心，即持餘食以奉世尊，世尊不受，以说偈得故，如上因说偈而得食广说。</p>
<p>孙陀利河侧婆罗门白佛言：「世尊！今此施食当置何所？」</p>
<p>佛告婆罗门：「我不见诸天、魔、梵、沙门、婆罗门、天神、世人有能食此食，令身安隐者。汝持此食去着无虫水中，及少生草地。」</p>
<p>时，婆罗门即持此食着无虫水中，水即烟起涌沸，啾啾作声，如烧铁丸投之冷水，烟起涌沸，啾啾作声。如是彼食着无虫水中，烟起涌沸，啾啾作声。孙陀利河侧婆罗门心欲恐怖，身毛皆竪，谓为灾变，驰走上岸，集聚乾木，供养祠火，令息灾恠。</p>
<p>世尊见彼集聚乾木，供养祠火，望息灾恠。见已。即说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「婆罗门祠火，</div>
<div class="lg-cell">焚烧乾草木，</div>
</div>
<!-- end of lg-row -->
<div class="lg-row">
<div class="lg-cell">莫呼是淨道，</div>
<div class="lg-cell">能却诸灾患。</div>
</div>
<!-- end of lg-row -->
<div class="lg-row">
<div class="lg-cell">此则恶供养，</div>
<div class="lg-cell">而谓为黠慧；</div>
</div>
<!-- end of lg-row -->
<div class="lg-row">
<div class="lg-cell">作如是因缘，</div>
<div class="lg-cell">外道取修淨。</div>
</div>
<!-- end of lg-row -->
<div class="lg-row">
<div class="lg-cell">汝今弃薪火，</div>
<div class="lg-cell">起内火熾然，</div>
</div>
<!-- end of lg-row -->
<div class="lg-row">
<div class="lg-cell">常修不放逸，</div>
<div class="lg-cell">常富于供养。</div>
</div>
<!-- end of lg-row -->
<div class="lg-row">
<div class="lg-cell">处处兴淨信，</div>
<div class="lg-cell">广施设大会，</div>
</div>
<!-- end of lg-row -->
<div class="lg-row">
<div class="lg-cell">心意为束薪，</div>
<div class="lg-cell">瞋恚黑烟起，</div>
</div>
<!-- end of lg-row -->
<div class="lg-row">
<div class="lg-cell">妄语为尘味，</div>
<div class="lg-cell">口舌为木杓，</div>
</div>
<!-- end of lg-row -->
<div class="lg-row">
<div class="lg-cell">胸怀燃火处，</div>
<div class="lg-cell">欲火常熾然。</div>
</div>
<!-- end of lg-row -->
<div class="lg-row">
<div class="lg-cell">当善自调伏，</div>
<div class="lg-cell">消灭士夫火，</div>
</div>
<!-- end of lg-row -->
<div class="lg-row">
<div class="lg-cell">正信为大河，</div>
<div class="lg-cell">淨戒为度济，</div>
</div>
<!-- end of lg-row -->
<div class="lg-row">
<div class="lg-cell">澄淨清流水，</div>
<div class="lg-cell">智者之所歎！</div>
</div>
<!-- end of lg-row -->
<div class="lg-row">
<div class="lg-cell">人中淨天德，</div>
<div class="lg-cell">当于中洗浴，</div>
</div>
<!-- end of lg-row -->
<div class="lg-row">
<div class="lg-cell">涉水不着身，</div>
<div class="lg-cell">安乐度彼岸。</div>
</div>
<!-- end of lg-row -->
<div class="lg-row">
<div class="lg-cell">正法为深渊，</div>
<div class="lg-cell">福德为下济，</div>
</div>
<!-- end of lg-row -->
<div class="lg-row">
<div class="lg-cell">澄淨水充满，</div>
<div class="lg-cell">智者所讚叹！</div>
</div>
<!-- end of lg-row -->
<div class="lg-row">
<div class="lg-cell">人中天淨德，</div>
<div class="lg-cell">当于中洗浴，</div>
</div>
<!-- end of lg-row -->
<div class="lg-row">
<div class="lg-cell">涉水不着身，</div>
<div class="lg-cell">安乐度彼岸。</div>
</div>
<!-- end of lg-row -->
<div class="lg-row">
<div class="lg-cell">真諦善调御，</div>
<div class="lg-cell">摄护修梵行，</div>
</div>
<!-- end of lg-row -->
<div class="lg-row">
<div class="lg-cell">慈悲为苦行，</div>
<div class="lg-cell">真实心清淨，</div>
</div>
<!-- end of lg-row -->
<div class="lg-row">
<div class="lg-cell">沐浴以正法，</div>
<div class="lg-cell">智者所称歎。」</div>
</div><!-- end of lg --></div>
<p>尔时，孙陀利河侧婆罗门闻佛所说，欢喜随喜，复道而去。</p></div>
<div class='div-jing'><a id='mulu1266' />
<p class='h2'>（一一八五）</p>
<p>如是我闻：</p>
<p>一时，佛<span class='corr'>在</span>拘萨罗人间游行，住孙陀利河侧丛林中。</p>
<p>时，有孙陀利河侧住止婆罗门来詣佛所，面相问讯慰劳已，退坐一面，问佛言：「瞿昙！至孙陀利河中洗浴不？」</p>
<p>佛告婆罗门：「何用于孙陀利河中洗浴为？」</p>
<p>婆罗门白佛：「瞿昙！孙陀利河是济度之数，是吉祥之数，是清淨之数，若有于中洗浴者，悉能除人一切诸恶。」</p>
<p>尔时，世尊即说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「非孙陀利河，</div>
<div class="lg-cell">亦非婆休多，</div>
</div>
<!-- end of lg-row -->
<div class="lg-row">
<div class="lg-cell">非伽耶、萨罗，</div>
<div class="lg-cell">如是诸河等，</div>
</div>
<!-- end of lg-row -->
<div class="lg-row">
<div class="lg-cell">作诸恶不善，</div>
<div class="lg-cell">能令其清淨。</div>
</div>
<!-- end of lg-row -->
<div class="lg-row">
<div class="lg-cell">恒河、婆休多、</div>
<div class="lg-cell">孙陀利河等，</div>
</div>
<!-- end of lg-row -->
<div class="lg-row">
<div class="lg-cell">愚者常居中，</div>
<div class="lg-cell">不能除众恶。</div>
</div>
<!-- end of lg-row -->
<div class="lg-row">
<div class="lg-cell">其清淨之人，</div>
<div class="lg-cell">何用洗浴为？</div>
</div>
<!-- end of lg-row -->
<div class="lg-row">
<div class="lg-cell">其清淨之人，</div>
<div class="lg-cell">何用布萨为？</div>
</div>
<!-- end of lg-row -->
<div class="lg-row">
<div class="lg-cell">淨业以自淨，</div>
<div class="lg-cell">是生于受持，</div>
</div>
<!-- end of lg-row -->
<div class="lg-row">
<div class="lg-cell">不杀亦不盗，</div>
<div class="lg-cell">不婬不妄语，</div>
</div>
<!-- end of lg-row -->
<div class="lg-row">
<div class="lg-cell">信施除慳垢，</div>
<div class="lg-cell">于斯而洗浴。</div>
</div>
<!-- end of lg-row -->
<div class="lg-row">
<div class="lg-cell">于一切众生，</div>
<div class="lg-cell">常起慈悲心，</div>
</div>
<!-- end of lg-row -->
<div class="lg-row">
<div class="lg-cell">井水以洗浴，</div>
<div class="lg-cell">用伽耶等为？</div>
</div>
<!-- end of lg-row -->
<div class="lg-row">
<div class="lg-cell">内心自清淨，</div>
<div class="lg-cell">不待洗于外。</div>
</div>
<!-- end of lg-row -->
<div class="lg-row">
<div class="lg-cell">下贱田舍儿，</div>
<div class="lg-cell">身体多污垢，</div>
</div>
<!-- end of lg-row -->
<div class="lg-row">
<div class="lg-cell">以水洗尘秽，</div>
<div class="lg-cell">不能淨其内。」</div>
</div><!-- end of lg --></div>
<p>尔时，孙陀利河侧婆罗门闻佛所说，欢喜随喜，从座起而去。</p></div>
<div class='div-jing'><a id='mulu1267' />
<p class='h2'>（一一八六）</p>
<p>如是我闻：</p>
<p>一时，佛住迦毘罗卫国尼拘律园中。</p>
<p>时，有縈髻罗豆婆遮婆罗门，本俗人时，为佛善知识，来詣佛所，面相问讯慰劳已，退坐一面。而说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「外身縈髻者，</div>
<div class="lg-cell">是但名縈髻；</div>
</div>
<!-- end of lg-row -->
<div class="lg-row">
<div class="lg-cell">内心縈髻者，</div>
<div class="lg-cell">是结缚众生。</div>
</div>
<!-- end of lg-row -->
<div class="lg-row">
<div class="lg-cell">今请问瞿昙，</div>
<div class="lg-cell">云何解縈髻？」</div>
</div><!-- end of lg --></div>
<p>尔时，世尊说偈答言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「受持于淨戒，</div>
<div class="lg-cell">内心修正觉，</div>
</div>
<!-- end of lg-row -->
<div class="lg-row">
<div class="lg-cell">专精勤方便，</div>
<div class="lg-cell">是则解縈髻。」</div>
</div><!-- end of lg --></div>
<p>时，縈髻婆罗门闻佛所说，欢喜随喜，从座起而去。</p></div>
<div class='div-jing'><a id='mulu1268' />
<p class='h2'>（一一八七）</p>
<p>如是我闻：</p>
<p>一时，佛住迦毘罗卫国尼拘律园中。</p>
<p>时，有縈髻波罗豆婆遮婆罗门来詣佛所，而前问讯，相慰劳已，退坐一面。而说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「身外縈髻者，</div>
<div class="lg-cell">是但名縈髻；</div>
</div>
<!-- end of lg-row -->
<div class="lg-row">
<div class="lg-cell">内心縈髻者，</div>
<div class="lg-cell">是结缚众生。</div>
</div>
<!-- end of lg-row -->
<div class="lg-row">
<div class="lg-cell">我今问瞿昙，</div>
<div class="lg-cell">如此縈髻者，</div>
</div>
<!-- end of lg-row -->
<div class="lg-row">
<div class="lg-cell">云何作方便？</div>
<div class="lg-cell">于何断縈髻？」</div>
</div><!-- end of lg --></div>
<p>尔时，世尊说偈答言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「眼耳及与鼻，</div>
<div class="lg-cell">舌身意入处，</div>
</div>
<!-- end of lg-row -->
<div class="lg-row">
<div class="lg-cell">于彼名及色，</div>
<div class="lg-cell">灭尽令无餘。</div>
</div>
<!-- end of lg-row -->
<div class="lg-row">
<div class="lg-cell">诸识永灭者，</div>
<div class="lg-cell">于彼断縈髻。」</div>
</div><!-- end of lg --></div>
<p>佛说此经已，縈髻婆罗豆婆遮婆罗门闻佛所说，欢喜随喜，从座起去。</p></div>
<div class='div-jing'><a id='mulu1269' />
<p class='h2'>（一一八八）</p>
<p>如是我闻：</p>
<p>一时，佛住欝毘罗聚落尼连禪河侧菩提树下，成佛未久。</p>
<p>尔时，世尊独静思惟，作是念：「不恭敬者，则为大苦，无有次序。无他自在可畏惧者，则于大义有所退减；有所恭敬，有次序，有他自在者，得安乐住；有所恭敬，有次序，有他自在，大义满足。颇有诸天、魔、梵、沙门、婆罗门、天神、世人中，能于我所具足戒胜、三昧胜、智慧胜、解脱胜、解脱知见胜，令我恭敬宗重，奉事供养，依彼而住？」</p>
<p>复作是念：「无有诸天、魔、梵、沙门、婆罗门、天神、世人能于我所戒具足胜、三昧胜、智慧胜、解脱胜、解脱知见胜，令我恭敬宗重，奉事供养，依彼而住者。唯有正法令我自觉，成三藐三佛陀者，我当于彼恭敬宗重，奉事供养，依彼而住。所以者何？过去如来、应、等正觉亦于正法恭敬宗重，奉事供养，依彼而住；诸当来世如来、应、等正觉亦于正法恭敬宗重，奉事供养，依彼而住。」</p>
<p>尔时，娑婆世界主梵天王知世尊心念已，如力士屈伸臂顷，从梵天没，住于佛前，歎言：「善哉！如是，世尊！如是，善逝！懈怠不恭敬者，甚为大苦……」广说乃至「大义满足，其实无有诸天、魔、梵、沙门、婆罗门、天神、世人于世尊所戒具足胜、三昧胜、智慧胜、解脱胜、解脱知见胜，令世尊恭敬宗重，奉事供养，依彼而住者。唯有正法，如来自悟成等正觉，则是如来所应恭敬宗重，奉事供养，依彼而住者。所以者何？过去诸如来、应、等正觉亦于正法恭敬宗重，奉事供养，依彼而住；诸未来如来、应、等正觉亦当于正法恭敬宗重，奉事供养，依彼而住。世尊亦当于彼正法恭敬宗重，奉事供养，依彼而住。」</p>
<p>时，梵天王复说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「过去等正觉，</div>
<div class="lg-cell">及未来诸佛，</div>
</div>
<!-- end of lg-row -->
<div class="lg-row">
<div class="lg-cell">现在佛世尊，</div>
<div class="lg-cell">能除众生忧。</div>
</div>
<!-- end of lg-row -->
<div class="lg-row">
<div class="lg-cell">一切恭敬法，</div>
<div class="lg-cell">依正法而住；</div>
</div>
<!-- end of lg-row -->
<div class="lg-row">
<div class="lg-cell">如是恭敬者，</div>
<div class="lg-cell">是则诸佛法。」</div>
</div><!-- end of lg --></div>
<p>时，梵天王闻佛所说，欢喜随喜，稽首佛足，即没不现。</p></div>
<div class='div-jing'><a id='mulu1270' />
<p class='h2'>（一一八九）</p>
<p>如是我闻：</p>
<p>一时，佛住欝毘罗聚落尼连禪河侧菩提树下，成佛未久。</p>
<p>尔时，世尊独静思惟，作是念：「有一乘道能淨众生，度诸忧悲，灭除苦恼，得真如法，谓四念处。何等为四？身身观念处，受、心、法法观念处。若有人不乐四念处者，则不乐如圣法；不乐如圣法者，则不乐如圣道；不乐如圣道者，则不乐甘露法；不乐甘露法者，则不解脱生、老、病、死、忧、悲、恼、苦。若乐修四念处者，则乐修如圣法；乐修如圣法者，则乐如圣道；乐如圣道者，则乐甘露法；乐甘露法者，得解脱生、老、病、死、忧、悲、恼、苦。」</p>
<p>尔时，娑婆世界主梵天王知佛心念已，譬如力士屈伸臂顷，于梵天没，住于佛前，作是歎言：「如是，世尊！如是，善逝！有一乘道能淨众生，谓四念处，乃至解脱生、老、病、死、忧、悲、恼、苦。」</p>
<p>时，梵天王复说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「谓有一乘道，</div>
<div class="lg-cell">见生诸有边，</div>
</div>
<!-- end of lg-row -->
<div class="lg-row">
<div class="lg-cell">演说于正法，</div>
<div class="lg-cell">安慰苦众生。</div>
</div>
<!-- end of lg-row -->
<div class="lg-row">
<div class="lg-cell">过去诸世尊，</div>
<div class="lg-cell">以乘斯道度；</div>
</div>
<!-- end of lg-row -->
<div class="lg-row">
<div class="lg-cell">当来诸世尊，</div>
<div class="lg-cell">亦度乘斯道。</div>
</div>
<!-- end of lg-row -->
<div class="lg-row">
<div class="lg-cell">现在尊正觉，</div>
<div class="lg-cell">乘此度海流，</div>
</div>
<!-- end of lg-row -->
<div class="lg-row">
<div class="lg-cell">究竟生死际，</div>
<div class="lg-cell">调伏心清淨，</div>
</div>
<!-- end of lg-row -->
<div class="lg-row">
<div class="lg-cell">于生死轮转，</div>
<div class="lg-cell">悉已永消尽；</div>
</div>
<!-- end of lg-row -->
<div class="lg-row">
<div class="lg-cell">知种种诸界，</div>
<div class="lg-cell">慧眼显正道。</div>
</div>
<!-- end of lg-row -->
<div class="lg-row">
<div class="lg-cell">譬若恒水流，</div>
<div class="lg-cell">悉归趣大海，</div>
</div>
<!-- end of lg-row -->
<div class="lg-row">
<div class="lg-cell">激流浚漂远，</div>
<div class="lg-cell">正道亦如是。</div>
</div>
<!-- end of lg-row -->
<div class="lg-row">
<div class="lg-cell">广智善显示，</div>
<div class="lg-cell">逮得甘露法，</div>
</div>
<!-- end of lg-row -->
<div class="lg-row">
<div class="lg-cell">殊胜正法轮，</div>
<div class="lg-cell">本所未曾闻，</div>
</div>
<!-- end of lg-row -->
<div class="lg-row">
<div class="lg-cell">哀愍众生故，</div>
<div class="lg-cell">而为众生转。</div>
</div>
<!-- end of lg-row -->
<div class="lg-row">
<div class="lg-cell">覆护天人众，</div>
<div class="lg-cell">令度有彼岸，</div>
</div>
<!-- end of lg-row -->
<div class="lg-row">
<div class="lg-cell">是故诸众生，</div>
<div class="lg-cell">咸皆稽首礼。」</div>
</div><!-- end of lg --></div>
<p>尔时，梵天王闻佛所说，欢喜随喜，稽首佛足，即没不现。</p></div>
<div class='div-jing'><a id='mulu1271' />
<p class='h2'>（一一九〇）</p>
<p>如是我闻：</p>
<p>一时，佛住欝毘罗聚落尼连禪河侧菩提树下，成佛未久。</p>
<p>尔时，娑婆世界主梵天王绝妙色身，于后夜时来詣佛所，稽首佛足，退坐一面，而说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「于诸种姓中，</div>
<div class="lg-cell">刹利两足尊，</div>
</div>
<!-- end of lg-row -->
<div class="lg-row">
<div class="lg-cell">明行具足者，</div>
<div class="lg-cell">天人中最胜！」</div>
</div><!-- end of lg --></div>
<p>佛告梵天王：「如是，梵天！如是，梵天！</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「于诸种姓中，</div>
<div class="lg-cell">刹利两足尊，</div>
</div>
<!-- end of lg-row -->
<div class="lg-row">
<div class="lg-cell">明行具足者，</div>
<div class="lg-cell">天人中最胜。」</div>
</div><!-- end of lg --></div>
<p>佛说是经已，娑婆世界主梵天王闻佛所说，欢喜随喜，稽首佛足，即没不现。</p></div>
<div class='div-jing'><a id='mulu1272' />
<p class='h2'>（一一九一）</p>
<p>如是我闻：</p>
<p>一时，佛在拘萨罗人间游行，住止空闲无聚落处，与比丘众夜宿其中。尔时，世尊为诸比丘说随顺阿练若法。</p>
<p>时，娑婆世界主梵天王作是念：「今者世尊在拘萨罗人间游行，住一空闲无聚落处，与诸大众止宿空野。尔时，世尊为诸大众说随顺空法，我今当往随顺讚叹！」</p>
<p>譬如力士屈伸臂顷，于梵天没，住于佛前，稽首佛足，退坐一面，而说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「习近边林座，</div>
<div class="lg-cell">断除诸烦恼；</div>
</div>
<!-- end of lg-row -->
<div class="lg-row">
<div class="lg-cell">若不乐空闲，</div>
<div class="lg-cell">入众自摄护。</div>
</div>
<!-- end of lg-row -->
<div class="lg-row">
<div class="lg-cell">自调伏其心，</div>
<div class="lg-cell">家家行乞食，</div>
</div>
<!-- end of lg-row -->
<div class="lg-row">
<div class="lg-cell">摄持于诸根，</div>
<div class="lg-cell">专精繫心念；</div>
</div>
<!-- end of lg-row -->
<div class="lg-row">
<div class="lg-cell">然后习空闲，</div>
<div class="lg-cell">阿练若床座，</div>
</div>
<!-- end of lg-row -->
<div class="lg-row">
<div class="lg-cell">远离诸恐怖，</div>
<div class="lg-cell">无畏安隐住。</div>
</div>
<!-- end of lg-row -->
<div class="lg-row">
<div class="lg-cell">若彼诸凶险，</div>
<div class="lg-cell">恶蛇众毒害，</div>
</div>
<!-- end of lg-row -->
<div class="lg-row">
<div class="lg-cell">黑云大闇冥；</div>
<div class="lg-cell">震雷曜电光，</div>
</div>
<!-- end of lg-row -->
<div class="lg-row">
<div class="lg-cell">离诸烦恼故，</div>
<div class="lg-cell">昼夜安隐住。</div>
</div>
<!-- end of lg-row -->
<div class="lg-row">
<div class="lg-cell">如我所闻法，</div>
<div class="lg-cell">乃至不究竟，</div>
</div>
<!-- end of lg-row -->
<div class="lg-row">
<div class="lg-cell">独一修梵行，</div>
<div class="lg-cell">不畏千死魔，</div>
</div>
<!-- end of lg-row -->
<div class="lg-row">
<div class="lg-cell">若修于觉道，</div>
<div class="lg-cell">不畏于万数。</div>
</div>
<!-- end of lg-row -->
<div class="lg-row">
<div class="lg-cell">一切须陀洹，</div>
<div class="lg-cell">或得斯陀含，</div>
</div>
<!-- end of lg-row -->
<div class="lg-row">
<div class="lg-cell">及阿那含者，</div>
<div class="lg-cell">其数亦无量，</div>
</div>
<!-- end of lg-row -->
<div class="lg-row">
<div class="lg-cell">不能定其数，</div>
<div class="lg-cell">恐怖于妄说。」</div>
</div><!-- end of lg --></div>
<p>时，娑婆世界主梵天王闻佛所说，欢喜随喜已，为佛作礼，即没不现。</p></div>
<div class='div-jing'><a id='mulu1273' />
<p class='h2'>（一一九二）</p>
<p>如是我闻：</p>
<p>一时，佛住迦毘罗卫迦毘罗卫林中，与五百比丘俱，皆是罗汉，诸漏已尽，所作已作，离诸重担，逮得<span class='corr'>己</span>利，尽诸有结，正智心善解脱。尔时，世尊为诸大众说涅槃相应法。</p>
<p>时，有十方世界大众威力诸天皆悉来会，供养世尊及比丘僧。复有诸梵天王住于梵世，作是念：「今日佛住迦毘罗卫国……」如上广说，乃至「供养世尊及诸大众，我今当往各各讚歎！」</p>
<p>作是念已，譬如力士屈伸臂顷，从梵天没，住于佛前。第一梵天即说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「于此大林中，</div>
<div class="lg-cell">大众普云集，</div>
</div>
<!-- end of lg-row -->
<div class="lg-row">
<div class="lg-cell">十方诸天众，</div>
<div class="lg-cell">皆悉来恭敬，</div>
</div>
<!-- end of lg-row -->
<div class="lg-row">
<div class="lg-cell">故我远来礼，</div>
<div class="lg-cell">最胜难伏僧。」</div>
</div><!-- end of lg --></div>
<p>第二梵天复说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「是诸比丘僧，</div>
<div class="lg-cell">真实心精进，</div>
</div>
<!-- end of lg-row -->
<div class="lg-row">
<div class="lg-cell">于此大林中，</div>
<div class="lg-cell">摄诸根求度。」</div>
</div><!-- end of lg --></div>
<p>第三梵天次说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「善方便消融，</div>
<div class="lg-cell">恩爱深利刺；</div>
</div>
<!-- end of lg-row -->
<div class="lg-row">
<div class="lg-cell">坚固不倾动，</div>
<div class="lg-cell">如因陀罗幢。</div>
</div>
<!-- end of lg-row -->
<div class="lg-row">
<div class="lg-cell">度深塹水流，</div>
<div class="lg-cell">清淨不求欲，</div>
</div>
<!-- end of lg-row -->
<div class="lg-row">
<div class="lg-cell">善度之导师，</div>
<div class="lg-cell">诸调伏大龙。」</div>
</div><!-- end of lg --></div>
<p>第四梵天次说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「归依于佛者，</div>
<div class="lg-cell">终不堕恶趣；</div>
</div>
<!-- end of lg-row -->
<div class="lg-row">
<div class="lg-cell">能断人中身，</div>
<div class="lg-cell">得天身受乐。」</div>
</div><!-- end of lg --></div>
<p>各说偈已，四梵天身即没不现。</p></div>
<div class='div-jing'><a id='mulu1274' />
<p class='h2'>（一一九三）</p>
<p>如是我闻：</p>
<p>一时，佛住王舍城迦兰陀竹园。时，有娑婆世界主梵天王，日日精勤，往詣佛所，尊重供养。</p>
<p>时，娑婆世界主作是念：「今旦太早而来见佛，正值世尊入大三昧，我等且当入提婆达多伴党瞿迦梨比丘房中。」作是念已，即入彼房，至房户中，以指扣户，口说是言：「瞿迦梨！瞿迦梨！于舍利弗、目连所起淨信心，汝莫长夜得不饶益苦！」</p>
<p>瞿迦梨言：「汝是谁？」</p>
<p>梵天答言：「娑婆世界主梵天王。」</p>
<p>瞿迦梨言：「世尊不记汝得阿那含耶？」</p>
<p>梵天王言：「如是，比丘！」</p>
<p>瞿迦梨言：「汝何故来？」</p>
<p>娑婆世界主梵天王答言：「此不可治。」即说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「于无量处所，</div>
<div class="lg-cell">生心欲筹量；</div>
</div>
<!-- end of lg-row -->
<div class="lg-row">
<div class="lg-cell">何有黠慧者，</div>
<div class="lg-cell">而生此觉想？</div>
</div>
<!-- end of lg-row -->
<div class="lg-row">
<div class="lg-cell">无量而欲量，</div>
<div class="lg-cell">是阴盖凡夫。」</div>
</div><!-- end of lg --></div>
<p>时，娑婆世界主梵天王往詣佛所，稽首礼足，退坐一面，白佛言：「世尊！我常日日勤到佛所，亲覲供养，我作是念：『今旦太早来见世尊，正值世尊入大三昧，我且当入提婆达多伴党瞿迦梨比丘房中。』即住户中，徐徐扣户，口说是言：『瞿迦梨！瞿迦梨！当于舍利<span class='corr'>弗</span>、目揵连贤善智慧者所起淨信心，莫长夜得不饶益苦！』瞿迦梨言：『汝是谁？』我即答言：『是娑婆世界主梵天王。』瞿迦梨言：『世尊不记汝得阿那含耶？』我即答言：『如是。』瞿迦梨复言：『汝何故来？』我作是念：『此不可治。』即说偈言：</p>
<div class="lg" style="margin-left:2em;">
<div class="lg-row">
<div class="lg-cell" style="text-indent:-2em">「『于不可量处，</div>
<div class="lg-cell">发心欲筹量，</div>
</div>
<!-- end of lg-row -->
<div class="lg-row">
<div class="lg-cell">不可量欲量，</div>
<div class="lg-cell">是阴盖凡夫。』」</div>
</div><!-- end of lg --></div>
<p>佛语梵王：「如是，如是。梵王！</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「于不可量处，</div>
<div class="lg-cell">而发心欲量；</div>
</div>
<!-- end of lg-row -->
<div class="lg-row">
<div class="lg-cell">何有智慧人，</div>
<div class="lg-cell">而生此妄想？</div>
</div>
<!-- end of lg-row -->
<div class="lg-row">
<div class="lg-cell">不可量欲量，</div>
<div class="lg-cell">是阴盖凡夫。」</div>
</div><!-- end of lg --></div>
<p>佛说此经已，娑婆世界主梵天王闻佛所说，欢喜随喜，从座起，为佛作礼，即没不现。</p></div>
<div class='div-jing'><a id='mulu1275' />
<p class='h2'>（一一九四）</p>
<p>如是我闻：</p>
<p>一时，佛住王舍城迦兰陀竹园。</p>
<p>尔时，大梵天王及餘别梵天——善臂别梵天，日日方便，往见供养世尊。</p>
<p>时，有婆句梵天见别梵天——善臂梵天，精勤方便，而问言：「汝欲何之？」</p>
<p>彼即答言：「欲见世尊，恭敬供养。」</p>
<p>时，婆句梵天即说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「彼有四鵠鸟，</div>
<div class="lg-cell">三种金色宫，</div>
</div>
<!-- end of lg-row -->
<div class="lg-row">
<div class="lg-cell">五百七十二，</div>
<div class="lg-cell">修行禪思者，</div>
</div>
<!-- end of lg-row -->
<div class="lg-row">
<div class="lg-cell">熾焰金色身，</div>
<div class="lg-cell">普照梵天宫；</div>
</div>
<!-- end of lg-row -->
<div class="lg-row">
<div class="lg-cell">汝且观我身，</div>
<div class="lg-cell">何用至彼为？」</div>
</div><!-- end of lg --></div>
<p>尔时，善梵王、别梵王——善臂别梵王复说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「虽有金色身，</div>
<div class="lg-cell">普照梵天宫，</div>
</div>
<!-- end of lg-row -->
<div class="lg-row">
<div class="lg-cell">其有智慧者，</div>
<div class="lg-cell">知色有烦恼，</div>
</div>
<!-- end of lg-row -->
<div class="lg-row">
<div class="lg-cell">智者不乐色，</div>
<div class="lg-cell">于其心解脱。」</div>
</div><!-- end of lg --></div>
<p>时，彼善梵天、别梵天——善臂别梵天，往詣佛所，稽首佛足，退坐一面，白佛言：「世尊！我今方便，欲来见世尊，恭敬供养。有婆句梵天，见我方便，而问我言：『汝今方便，欲何所之？』我即答言：『欲往见世尊，礼事供养。』婆句梵天即说偈言：</p>
<div class="lg" style="margin-left:2em;">
<div class="lg-row">
<div class="lg-cell" style="text-indent:-2em">「『有四种鵠鸟，</div>
<div class="lg-cell">三种金色宫，</div>
</div>
<!-- end of lg-row -->
<div class="lg-row">
<div class="lg-cell">五百七十二，</div>
<div class="lg-cell">于中而禪思，</div>
</div>
<!-- end of lg-row -->
<div class="lg-row">
<div class="lg-cell">观我身金色，</div>
<div class="lg-cell">普照梵天宫；</div>
</div>
<!-- end of lg-row -->
<div class="lg-row">
<div class="lg-cell">汝且观我身，</div>
<div class="lg-cell">何用至彼为？』</div>
</div><!-- end of lg --></div>
<p>「我即说偈而答彼言：</p>
<div class="lg" style="margin-left:2em;">
<div class="lg-row">
<div class="lg-cell" style="text-indent:-2em">「『虽有金色身，</div>
<div class="lg-cell">普照梵天宫，</div>
</div>
<!-- end of lg-row -->
<div class="lg-row">
<div class="lg-cell">当知真金色，</div>
<div class="lg-cell">是则烦恼事。</div>
</div>
<!-- end of lg-row -->
<div class="lg-row">
<div class="lg-cell">智者解脱色，</div>
<div class="lg-cell">于色不复乐。』」</div>
</div><!-- end of lg --></div>
<p>佛告梵天：「如是，梵天！如是，梵天！</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「虽有真金色，</div>
<div class="lg-cell">普照梵天宫，</div>
</div>
<!-- end of lg-row -->
<div class="lg-row">
<div class="lg-cell">当知真金色，</div>
<div class="lg-cell">则是烦恼事，</div>
</div>
<!-- end of lg-row -->
<div class="lg-row">
<div class="lg-cell">智者解脱色，</div>
<div class="lg-cell">于色不复乐。」</div>
</div><!-- end of lg --></div>
<p>时，彼梵天为迦吒务陀低沙比丘故，说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「夫士生世间，</div>
<div class="lg-cell">利斧在口中；</div>
</div>
<!-- end of lg-row -->
<div class="lg-row">
<div class="lg-cell">还自斩其身，</div>
<div class="lg-cell">斯由恶言故。</div>
</div>
<!-- end of lg-row -->
<div class="lg-row">
<div class="lg-cell">应毁者称誉，</div>
<div class="lg-cell">应誉而反毁；</div>
</div>
<!-- end of lg-row -->
<div class="lg-row">
<div class="lg-cell">恶口增其过，</div>
<div class="lg-cell">所生无安乐！</div>
</div>
<!-- end of lg-row -->
<div class="lg-row">
<div class="lg-cell">博弈酒丧财，</div>
<div class="lg-cell">其过失甚少；</div>
</div>
<!-- end of lg-row -->
<div class="lg-row">
<div class="lg-cell">恶心向善逝，</div>
<div class="lg-cell">是则为大过！</div>
</div>
<!-- end of lg-row -->
<div class="lg-row">
<div class="lg-cell">地狱有百千，</div>
<div class="lg-cell">名尼罗浮地，</div>
</div>
<!-- end of lg-row -->
<div class="lg-row">
<div class="lg-cell">三十有六百，</div>
<div class="lg-cell">及五阿浮陀；</div>
</div>
<!-- end of lg-row -->
<div class="lg-row">
<div class="lg-cell">斯皆谤圣狱，</div>
<div class="lg-cell">口意恶愿故。」</div>
</div><!-- end of lg --></div>
<p>佛说此经已，彼诸梵天闻佛所说，欢喜随喜，稽首佛足，即没不现。</p></div>
<div class='div-jing'><a id='mulu1276' />
<p class='h2'>（一一九五）</p>
<p>如是我闻：</p>
<p>一时，佛住王舍城迦兰陀竹园。</p>
<p>时，有婆句梵天住梵天上，起如是恶邪见言：「此处常、恒、非变易法，纯一出离之处。」</p>
<p>尔时，世尊知婆句梵天心念已，入于三昧，如其正受，于王舍城没，住梵天上。</p>
<p>婆句梵天遥见世尊而说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「梵天七十二，</div>
<div class="lg-cell">造作诸福乐；</div>
</div>
<!-- end of lg-row -->
<div class="lg-row">
<div class="lg-cell">自在而常住，</div>
<div class="lg-cell">生老死已过。</div>
</div>
<!-- end of lg-row -->
<div class="lg-row">
<div class="lg-cell">我于诸明论，</div>
<div class="lg-cell">修习已究竟；</div>
</div>
<!-- end of lg-row -->
<div class="lg-row">
<div class="lg-cell">彼诸天众等，</div>
<div class="lg-cell">唯谓我长存。」</div>
</div><!-- end of lg --></div>
<p>尔时，世尊说偈答言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「此则极短寿，</div>
<div class="lg-cell">非是长存者；</div>
</div>
<!-- end of lg-row -->
<div class="lg-row">
<div class="lg-cell">而婆句梵天，</div>
<div class="lg-cell">自谓为长寿。</div>
</div>
<!-- end of lg-row -->
<div class="lg-row">
<div class="lg-cell">尼罗浮多狱，</div>
<div class="lg-cell">其寿百千数；</div>
</div>
<!-- end of lg-row -->
<div class="lg-row">
<div class="lg-cell">我悉忆念知，</div>
<div class="lg-cell">汝自谓长存！」</div>
</div><!-- end of lg --></div>
<p>婆句梵天复说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「佛世尊所见，</div>
<div class="lg-cell">其劫数无边，</div>
</div>
<!-- end of lg-row -->
<div class="lg-row">
<div class="lg-cell">生老死忧悲，</div>
<div class="lg-cell">皆悉已过去。</div>
</div>
<!-- end of lg-row -->
<div class="lg-row">
<div class="lg-cell">唯愿说知我，</div>
<div class="lg-cell">过去曾所更，</div>
</div>
<!-- end of lg-row -->
<div class="lg-row">
<div class="lg-cell">受持何戒业，</div>
<div class="lg-cell">而得生于此？」</div>
</div><!-- end of lg --></div>
<p>尔时，世尊说偈答言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「过去久远劫，</div>
<div class="lg-cell">于大旷野中，</div>
</div>
<!-- end of lg-row -->
<div class="lg-row">
<div class="lg-cell">有诸大众行，</div>
<div class="lg-cell">多贤圣梵行，</div>
</div>
<!-- end of lg-row -->
<div class="lg-row">
<div class="lg-cell">飢乏无资粮，</div>
<div class="lg-cell">汝救之令度，</div>
</div>
<!-- end of lg-row -->
<div class="lg-row">
<div class="lg-cell">慈救心相续，</div>
<div class="lg-cell">经劫而不失。</div>
</div>
<!-- end of lg-row -->
<div class="lg-row">
<div class="lg-cell">是则汝过去，</div>
<div class="lg-cell">所受持功德，</div>
</div>
<!-- end of lg-row -->
<div class="lg-row">
<div class="lg-cell">我悉忆念知，</div>
<div class="lg-cell">久近如眠觉。</div>
</div>
<!-- end of lg-row -->
<div class="lg-row">
<div class="lg-cell">过去有村邑，</div>
<div class="lg-cell">为贼所抄掠，</div>
</div>
<!-- end of lg-row -->
<div class="lg-row">
<div class="lg-cell">汝时悉皆救，</div>
<div class="lg-cell">令其得解脱；</div>
</div>
<!-- end of lg-row -->
<div class="lg-row">
<div class="lg-cell">是则过去世，</div>
<div class="lg-cell">所受持福业，</div>
</div>
<!-- end of lg-row -->
<div class="lg-row">
<div class="lg-cell">我忆此因缘，</div>
<div class="lg-cell">久近如眠觉。</div>
</div>
<!-- end of lg-row -->
<div class="lg-row">
<div class="lg-cell">过去有人众，</div>
<div class="lg-cell">乘船恒水中，</div>
</div>
<!-- end of lg-row -->
<div class="lg-row">
<div class="lg-cell">恶龙持彼船，</div>
<div class="lg-cell">欲尽害其命，</div>
</div>
<!-- end of lg-row -->
<div class="lg-row">
<div class="lg-cell">汝时以神力，</div>
<div class="lg-cell">救令得解脱；</div>
</div>
<!-- end of lg-row -->
<div class="lg-row">
<div class="lg-cell">是则汝过去，</div>
<div class="lg-cell">所受持福业，</div>
</div>
<!-- end of lg-row -->
<div class="lg-row">
<div class="lg-cell">我忆是因缘，</div>
<div class="lg-cell">久近如眠觉。」</div>
</div><!-- end of lg --></div>
<p>婆句梵天复说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「决定悉知我，</div>
<div class="lg-cell">古今寿命事，</div>
</div>
<!-- end of lg-row -->
<div class="lg-row">
<div class="lg-cell">亦知餘一切，</div>
<div class="lg-cell">是则为正觉；</div>
</div>
<!-- end of lg-row -->
<div class="lg-row">
<div class="lg-cell">是故所受身，</div>
<div class="lg-cell">金光炎普照，</div>
</div>
<!-- end of lg-row -->
<div class="lg-row">
<div class="lg-cell">其身住于此，</div>
<div class="lg-cell">光明遍世间。」</div>
</div><!-- end of lg --></div>
<p>尔时，世尊为婆句梵天种种说法，示、教、照、喜已，如其正受，从梵天没，还王舍城。</p></div>
<div class='div-jing'><a id='mulu1277' />
<p class='h2'>（一一九六）</p>
<p>如是我闻：</p>
<p>一时，佛住舍卫国祇树给孤独园。</p>
<p>时，有一梵天住梵天上，起如是邪见言：「此处常、恒、不变易，纯一出离，未曾见有来至此处，况复有过此上者？」</p>
<p>尔时，世尊知彼梵天心之所念，即入三昧，如其正受，于舍卫国没，现梵天宫，当彼梵天顶上，于虚空中结跏趺坐，正身繫念。</p>
<p>尔时，尊者阿若俱隣作是念：「今日世尊为在何所？」即以天眼淨过人间眼，观见世尊在梵天上。见已，即入三昧，如其正受，于舍卫国没，现彼梵世，在于东方，西面向佛，结跏趺坐，端身繫念，在佛座下，梵天座上。</p>
<p>尔时，尊者摩訶迦叶作是念：「今日世尊为在何所？」即以天眼淨过于人眼，见世尊在梵天上。见已，即入三昧，如其正受，于舍卫国没，现梵天上，在于南方，北面向佛，结跏趺坐，端身繫念，在佛座下，梵天座上。</p>
<p>时，尊者舍利弗作是念：「世尊今者为在何所？」即以天眼淨过于人眼，见世尊在梵天上。见已，即入三昧，如其正受，于舍卫国没，住梵天上，在于西方，东面向佛，结跏趺坐，端身繫念，在佛座下，梵天座上。</p>
<p>尔时，尊者大目揵连即作是念：「今日世尊为在何所？」以天眼淨过于人眼，遥见世尊在梵天上。见已，即入三昧，如其正受，于舍卫国没，住梵天上，在于北方，南面向佛，结跏趺坐，端身繫念，在佛座下，梵天座上。</p>
<p>尔时，世尊告梵天曰：「汝今复起是见：『从本已来，未曾见有过我上者』不？」</p>
<p>梵天白佛：「我今不敢复言：『我未曾见有过我上者。』唯见梵天光明被障。」尔时，世尊为彼梵天种种说法，示、教、照、喜已，即入三昧，如其正受，于梵天上没，还舍卫国。</p>
<p>尊者阿若俱隣、摩訶迦叶、舍利弗为彼梵天种种说法，示、教、照、喜已，即入三昧，如其正受，于梵天没，还舍卫国，唯尊者大目揵连仍于彼住。</p>
<p>时，彼梵天问尊者大目揵连：「世尊诸餘弟子悉有如是大德大力不？」</p>
<p>时，尊者大目揵连即说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「大德具三明，</div>
<div class="lg-cell">通达观他心，</div>
</div>
<!-- end of lg-row -->
<div class="lg-row">
<div class="lg-cell">漏尽诸罗汉，</div>
<div class="lg-cell">其数无有量。」</div>
</div><!-- end of lg --></div>
<p>时，尊者大目揵连为彼梵天种种说法，示、教、照、喜已，即入三昧，如其正受，于梵天没，还舍卫国。</p></div>
<div class='div-jing'><a id='mulu1278' />
<p class='h2'>（一一九七）</p>
<p>如是我闻：</p>
<p>一时，佛住俱尸那竭国力士生地坚固双树林。</p>
<p>尔时，世尊临般涅槃，告尊者阿难：「汝于坚固双树间敷绳床，北首，如来今日中夜于无餘涅槃而般涅槃。」</p>
<p>时，尊者阿难奉世尊教，于双坚固树间为世尊敷绳床，北首已，还世尊所，稽首礼足，白言世尊：「已为如来于双坚固树间敷绳床，令北首。」</p>
<p>于是，世尊往就绳床，右脇着地，北首而卧，足足相累，繫念明相。</p>
<p>尔时，世尊即于中夜，于无餘涅槃而般涅槃。般涅槃已，双坚固树寻即生花，周匝垂下，供养世尊。</p>
<p>时，有异比丘即说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「善好坚固树，</div>
<div class="lg-cell">枝条垂礼佛，</div>
</div>
<!-- end of lg-row -->
<div class="lg-row">
<div class="lg-cell">妙花以供养，</div>
<div class="lg-cell">大师般涅槃。」</div>
</div><!-- end of lg --></div>
<p>寻时，释提桓因说偈：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「一切行无常，</div>
<div class="lg-cell">斯皆生灭法，</div>
</div>
<!-- end of lg-row -->
<div class="lg-row">
<div class="lg-cell">虽生寻以灭，</div>
<div class="lg-cell">斯寂灭为乐。」</div>
</div><!-- end of lg --></div>
<p>寻时，娑婆世界主梵天王次复说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「世间一切生，</div>
<div class="lg-cell">立者皆当捨，</div>
</div>
<!-- end of lg-row -->
<div class="lg-row">
<div class="lg-cell">如是圣大师，</div>
<div class="lg-cell">世间无有比。</div>
</div>
<!-- end of lg-row -->
<div class="lg-row">
<div class="lg-cell">逮得如来力，</div>
<div class="lg-cell">普为世间眼，</div>
</div>
<!-- end of lg-row -->
<div class="lg-row">
<div class="lg-cell">终归会磨灭，</div>
<div class="lg-cell">入无餘涅槃。」</div>
</div><!-- end of lg --></div>
<p>尊者阿那律陀次复说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「出息入息住，</div>
<div class="lg-cell">立心善摄护，</div>
</div>
<!-- end of lg-row -->
<div class="lg-row">
<div class="lg-cell">从所依而来，</div>
<div class="lg-cell">世间般涅槃。</div>
</div>
<!-- end of lg-row -->
<div class="lg-row">
<div class="lg-cell">大恐怖相生，</div>
<div class="lg-cell">令人身毛竪，</div>
</div>
<!-- end of lg-row -->
<div class="lg-row">
<div class="lg-cell">一切行力具，</div>
<div class="lg-cell">大师般涅槃。</div>
</div>
<!-- end of lg-row -->
<div class="lg-row">
<div class="lg-cell">其心不懈怠，</div>
<div class="lg-cell">亦不住诸爱，</div>
</div>
<!-- end of lg-row -->
<div class="lg-row">
<div class="lg-cell">心法渐解脱，</div>
<div class="lg-cell">如薪尽火灭。」</div>
</div><!-- end of lg --></div>
<p>如来涅槃后七日，尊者阿难往枝提所，而说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「导师此宝身，</div>
<div class="lg-cell">往詣梵天上，</div>
</div>
<!-- end of lg-row -->
<div class="lg-row">
<div class="lg-cell">如是大神力，</div>
<div class="lg-cell">内火还烧身。</div>
</div>
<!-- end of lg-row -->
<div class="lg-row">
<div class="lg-cell">五百[疊*毛]缠身，</div>
<div class="lg-cell">悉烧令磨灭，</div>
</div>
<!-- end of lg-row -->
<div class="lg-row">
<div class="lg-cell">千领细[疊*毛]衣，</div>
<div class="lg-cell">以衣如来身。</div>
</div>
<!-- end of lg-row -->
<div class="lg-row">
<div class="lg-cell">唯二领不烧，</div>
<div class="lg-cell">最上及衬身。」</div>
</div><!-- end of lg --></div>
<p>尊者阿难说是偈时，诸比丘默然悲喜！</p>
<p class='juan'>杂阿含经卷第四十四</p></div></div>
</div><!-- end of div[@id='body'] -->
</body></html>
