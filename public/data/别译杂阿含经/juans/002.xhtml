<html xmlns="http://www.w3.org/1999/xhtml">
<head>
  <title>别译杂阿含经</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<p class='juan'><a id='mulu25' />别译杂阿含经卷第二</p><p class="byline">失译人名今附秦录</p>
<div class='div-other'><a id='mulu26' />
<p class='h1'>初诵第二</p>
<div class='div-other'><a id='mulu27' />
<p class='h2'>（二三）</p>
<p>如是我闻：</p>
<p>一时，佛在王舍城，住寒林中。尔时，佛告诸比丘：「人生寿浅，会必归终，应勤行道，淨修梵行，是故汝等不应懈怠，应修善行，修于法义，及以真行。」</p>
<p>尔时，魔王闻是说已，即作是念：「沙门瞿昙在王舍城，住寒林中，为诸声闻而说法要，我当至彼而作坏乱。」尔时魔王作是念已，化为摩纳，往至佛所，顶礼佛足，在一面立，而说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「人生寿长，</div>
<div class="lg-cell">无诸嬈恼，</div>
<div class="lg-cell">常得安隐，</div>
</div>
<!-- end of lg-row -->
<div class="lg-row"><div class="lg-cell">无有死径。」</div></div><!-- end of lg --></div>
<p>佛作是念：「魔王波旬来作嬈乱。」即说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「人命短促，</div>
<div class="lg-cell">多诸嬈害，</div>
<div class="lg-cell">宜急修善，</div>
</div>
<!-- end of lg-row -->
<div class="lg-row">
<div class="lg-cell">如救头燃。</div>
<div class="lg-cell">当知波旬，</div>
<div class="lg-cell">欲来恼触。」</div>
</div><!-- end of lg --></div>
<p>尔时，魔王闻说偈已，即作是念：「沙门瞿昙知我心念。」愁忧苦恼，深生悔恨，便即隐形，还于天宫。</p></div>
<div class='div-other'><a id='mulu28' />
<p class='h2'>（二四）</p>
<p>如是我闻：</p>
<p>一时，佛在王舍城寒林之中。尔时，佛告诸比丘：「诸行无常，迅速不停，无可恃怙，是败坏法，应当速离，趣解脱道。」</p>
<p>尔时，魔王波旬复作是念：「沙门瞿昙住王舍城在寒林中，为诸声闻说如是法，我当往彼而为嬈乱。」尔时魔王作是念已，化为摩纳，往至佛所，在一面立，而说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「昼夜恒在，</div>
<div class="lg-cell">命常迴来，</div>
<div class="lg-cell">如轮轴转，</div>
</div>
<!-- end of lg-row -->
<div class="lg-row"><div class="lg-cell">周迴无已。」</div></div><!-- end of lg --></div>
<p>佛知魔王来作嬈乱，即说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「命欲日夜尽，</div>
<div class="lg-cell">寿者多患难，</div>
</div>
<!-- end of lg-row -->
<div class="lg-row">
<div class="lg-cell">犹如陷下河，</div>
<div class="lg-cell">速尽无遗餘，</div>
</div>
<!-- end of lg-row -->
<div class="lg-row">
<div class="lg-cell">是故汝波旬，</div>
<div class="lg-cell">不应作坏乱。」</div>
</div><!-- end of lg --></div>
<p>魔作是念：「佛知我心。」愁忧苦恼，极生悔恨，隐形而去，还于天宫。</p></div>
<div class='div-other'><a id='mulu29' />
<p class='h2'>（二五）</p>
<p>如是我闻：</p>
<p>一时，佛在王舍城迦兰陀竹林。尔时，世尊于夜后分，经行林中。于其晨朝，洗足已，正身端坐，繫念在前。尔时，魔王作是念言：「沙门瞿昙在王舍城，于夜后分，林中经行。于其晨朝，洗足已，入于静室，正身端坐，繫念在前。我今当往，而作嬈乱。」作是念已，即便化为摩纳之形，在佛前立，而说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「我心能化作，</div>
<div class="lg-cell">罗网遍虚空，</div>
</div>
<!-- end of lg-row -->
<div class="lg-row">
<div class="lg-cell">沙门于我所，</div>
<div class="lg-cell">终不得解脱。」</div>
</div><!-- end of lg --></div>
<p>佛作是念：「魔来嬈乱。」即说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「世间有五欲，</div>
<div class="lg-cell">愚者为所缚，</div>
</div>
<!-- end of lg-row -->
<div class="lg-row">
<div class="lg-cell">能断此诸欲，</div>
<div class="lg-cell">永尽一切苦。</div>
</div>
<!-- end of lg-row -->
<div class="lg-row">
<div class="lg-cell">我已断诸欲，</div>
<div class="lg-cell">意亦不染着，</div>
</div>
<!-- end of lg-row -->
<div class="lg-row">
<div class="lg-cell">波旬应当知，</div>
<div class="lg-cell">我久坏欲网。」</div>
</div><!-- end of lg --></div>
<p>尔时，魔王闻说偈已，不果所愿，忧愁苦恼，隐形而去，还于天宫。</p></div>
<div class='div-other'><a id='mulu30' />
<p class='h2'>（二六）</p>
<p>如是我闻：</p>
<p>一时，佛住王舍城迦兰陀竹林。尔时，世尊于初夜后分，坐卧经行。于其晨朝，洗足入房，右脇着地，足足相累，繫心在明，修于念觉，而生起想。尔时，魔王波旬即作是念：「沙门瞿昙在王舍城迦兰陀竹林中，经行坐卧。于其晨朝，洗足入房，右脇着地，足足相累，繫心在明，修于念觉，作于起想。我当至彼，而作嬈乱。」作是念已，化为摩纳，在佛前住，而说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「何以睡眠？</div>
<div class="lg-cell">何以睡眠？</div>
<div class="lg-cell">云何睡眠，</div>
</div>
<!-- end of lg-row -->
<div class="lg-row">
<div class="lg-cell">如入涅槃？</div>
<div class="lg-cell">如所作办，</div>
<div class="lg-cell">而自安眠，</div>
</div>
<!-- end of lg-row -->
<div class="lg-row">
<div class="lg-cell">乃至日出，</div>
<div class="lg-cell">故复眠也。」</div>
</div><!-- end of lg --></div>
<p>佛知天魔来作嬈乱，即说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「爱网着诸有，</div>
<div class="lg-cell">遍覆一切处，</div>
</div>
<!-- end of lg-row -->
<div class="lg-row">
<div class="lg-cell">我今破斯网，</div>
<div class="lg-cell">诸爱永已断。</div>
</div>
<!-- end of lg-row -->
<div class="lg-row">
<div class="lg-cell">一切有生尽，</div>
<div class="lg-cell">安隐涅槃乐，</div>
</div>
<!-- end of lg-row -->
<div class="lg-row">
<div class="lg-cell">波旬汝今者，</div>
<div class="lg-cell">于我复何为？」</div>
</div><!-- end of lg --></div>
<p>尔时，魔王闻说偈已，忧愁苦恼，即便隐形，还于天宫。</p></div>
<div class='div-other'><a id='mulu31' />
<p class='h2'>（二七）</p>
<p>如是我闻：一时，佛在王舍城耆闍崛山中。值天云雾，降少微雨，电光暉赫，处处晃耀。尔时，世尊即于其夜露地经行。魔王波旬而作是念：「沙门瞿昙在王舍城耆闍崛山，值天云雾，降少微雨，电光暉赫，处处光耀，于其夜中露地经行。我当往彼，而作坏乱。」尔时，魔王作是念已，在其山上，推大石下，欲到佛所。时，彼大石，自然碎坏。</p>
<p>尔时，世尊即说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「汝坏灵鷲山，</div>
<div class="lg-cell">令如粉微尘，</div>
</div>
<!-- end of lg-row -->
<div class="lg-row">
<div class="lg-cell">巨海及大地，</div>
<div class="lg-cell">悉皆分碎裂。</div>
</div>
<!-- end of lg-row -->
<div class="lg-row">
<div class="lg-cell">欲使正解脱，</div>
<div class="lg-cell">生于怖畏相，</div>
</div>
<!-- end of lg-row -->
<div class="lg-row">
<div class="lg-cell">欲令毛髮竪，</div>
<div class="lg-cell">终无有是处。」</div>
</div><!-- end of lg --></div>
<p>尔时，魔王作是念言：「沙门瞿昙知我所念。」忧愁苦恼，即便隐身，还于天宫。</p></div>
<div class='div-other'><a id='mulu32' />
<p class='h2'>（二八）</p>
<p>如是我闻：</p>
<p>一时，佛在王舍城耆闍崛山。尔时，世尊于其中夜露地经行，洗足已，入静房中，整身端坐，繫念在前。魔王波旬作是念言：「瞿昙沙门在王舍城耆闍崛山中，露地经行。我当往彼，而作嬈乱。」尔时，魔王即自变形作蟒蛇身，其形长大，犹如大船。双目晃朗，如<span class='corr'>憍</span>萨罗鉢。吐舌炎炎，又如掣电。出入息声，如大雷震。住于佛前，以身遶佛，引颈举头，当佛顶上。</p>
<p>尔时，世尊知魔嬈乱，而说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「我处于闲寂，</div>
<div class="lg-cell">繫心正解脱，</div>
</div>
<!-- end of lg-row -->
<div class="lg-row">
<div class="lg-cell">安禪修其身，</div>
<div class="lg-cell">如昔诸佛法。</div>
</div>
<!-- end of lg-row -->
<div class="lg-row">
<div class="lg-cell">毒蛇极猛暴，</div>
<div class="lg-cell">状貌甚可畏，</div>
</div>
<!-- end of lg-row -->
<div class="lg-row">
<div class="lg-cell">蚊虻及蚤蝨，</div>
<div class="lg-cell">种种诸恼触，</div>
</div>
<!-- end of lg-row -->
<div class="lg-row">
<div class="lg-cell">不动我一毛，</div>
<div class="lg-cell">况能令我畏？</div>
</div>
<!-- end of lg-row -->
<div class="lg-row">
<div class="lg-cell">假使虚空裂，</div>
<div class="lg-cell">
<span class="corr">大</span>地皆振动，</div>
</div>
<!-- end of lg-row -->
<div class="lg-row">
<div class="lg-cell">一切诸众生，</div>
<div class="lg-cell">皆生大惊惧，</div>
</div>
<!-- end of lg-row -->
<div class="lg-row">
<div class="lg-cell">欲令我怖畏，</div>
<div class="lg-cell">终无有是处。</div>
</div>
<!-- end of lg-row -->
<div class="lg-row">
<div class="lg-cell">设复有毒箭，</div>
<div class="lg-cell">中于我心者，</div>
</div>
<!-- end of lg-row -->
<div class="lg-row">
<div class="lg-cell">当于被箭时，</div>
<div class="lg-cell">终不求救护，</div>
</div>
<!-- end of lg-row -->
<div class="lg-row">
<div class="lg-cell">然复此毒箭，</div>
<div class="lg-cell">亦不能中我。」</div>
</div><!-- end of lg --></div>
<p>尔时，魔王闻佛说偈，而作是念：「瞿昙沙门已知我心。」生大怖畏，忧愁悔恨，即变形去，还于天宫。</p></div>
<div class='div-other'><a id='mulu33' />
<p class='h2'>（二九）</p>
<p>如是我闻：</p>
<p>一时，佛在王舍城曼直林中。佛于初夜坐禪经行。初夜以訖，洗足入室，右脇着地，足足相累，繫心在明，作于起想。魔王波旬知佛心已，而作是念：「沙门瞿昙在王舍城曼直林中，于其初夜，坐禪经行。至中夜前，洗足入房，右脇着地，足足相累，繫心在明，作于起想。我今当往，而作坏乱。」尔时，魔王化作摩纳，在如来前，而说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「云何无事务，</div>
<div class="lg-cell">而作于睡眠？</div>
</div>
<!-- end of lg-row -->
<div class="lg-row">
<div class="lg-cell">安寝不[寤-吾+告]寤，</div>
<div class="lg-cell">如似醉人眠。</div>
</div>
<!-- end of lg-row -->
<div class="lg-row">
<div class="lg-cell">人无财业者，</div>
<div class="lg-cell">乃可自恣睡，</div>
</div>
<!-- end of lg-row -->
<div class="lg-row">
<div class="lg-cell">大有诸财业，</div>
<div class="lg-cell">欢乐快睡眠。」</div>
</div><!-- end of lg --></div>
<p>尔时，世尊知魔来嬈乱，而说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「我非无作睡，</div>
<div class="lg-cell">亦非醉而眠。</div>
</div>
<!-- end of lg-row -->
<div class="lg-row">
<div class="lg-cell">我无世财故，</div>
<div class="lg-cell">是以今睡眠，</div>
</div>
<!-- end of lg-row -->
<div class="lg-row">
<div class="lg-cell">我多得法财，</div>
<div class="lg-cell">是以安睡眠。</div>
</div>
<!-- end of lg-row -->
<div class="lg-row">
<div class="lg-cell">我于睡眠中，</div>
<div class="lg-cell">乃至出入息，</div>
</div>
<!-- end of lg-row -->
<div class="lg-row">
<div class="lg-cell">皆能有利益，</div>
<div class="lg-cell">未甞有损减。</div>
</div>
<!-- end of lg-row -->
<div class="lg-row">
<div class="lg-cell">寤则无疑虑，</div>
<div class="lg-cell">睡眠无所畏。</div>
</div>
<!-- end of lg-row -->
<div class="lg-row">
<div class="lg-cell">譬如有毒箭，</div>
<div class="lg-cell">人射中其心，</div>
</div>
<!-- end of lg-row -->
<div class="lg-row">
<div class="lg-cell">数数受苦痛，</div>
<div class="lg-cell">犹尚能得睡。</div>
</div>
<!-- end of lg-row -->
<div class="lg-row">
<div class="lg-cell">我毒箭已拔，</div>
<div class="lg-cell">何故而不睡？」</div>
</div><!-- end of lg --></div>
<p>魔闻是偈，作是念：「沙门瞿昙已知我心。」心怀忧恼，于即还宫。</p></div>
<div class='div-other'><a id='mulu34' />
<p class='h2'>（三〇）</p>
<p>如是我闻：</p>
<p>一时，佛在王舍城毘婆波世山七叶窟中。尔时，有一比丘名曰求<span class='corr'>[真/心]</span>，独住仙山黑石窟中，处于闲静，勤行精进，以不放逸，断于我见，得时解脱，自身作证，复还退失。第二第三，乃至第六，亦还退失。比丘念言：「我今独处，修行精进，六返退失，若更退失，以刀自割。」魔王波旬知佛在王舍城毘婆波世山七叶窟中，瞿昙弟子名曰求[真/心]，亦在王舍城独住仙山黑石窟中，勤行精进，心不放逸，得时解脱，自身作证。得已，退失，如是六返。尔时，魔王而作是念：「求[真/心]比丘若第七得，必自伤害，出魔境界。」作是念已，捉琉<span class='corr'>璃</span>琴，往到佛所，扣琴作偈：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「大智大精进，</div>
<div class="lg-cell">有大神通达，</div>
</div>
<!-- end of lg-row -->
<div class="lg-row">
<div class="lg-cell">于法得自在，</div>
<div class="lg-cell">威光极熾盛。</div>
</div>
<!-- end of lg-row -->
<div class="lg-row">
<div class="lg-cell">汝声闻弟子，</div>
<div class="lg-cell">今将欲自害，</div>
</div>
<!-- end of lg-row -->
<div class="lg-row">
<div class="lg-cell">人中最上者，</div>
<div class="lg-cell">汝今应遮断。</div>
</div>
<!-- end of lg-row -->
<div class="lg-row">
<div class="lg-cell">云何乐汝法？</div>
<div class="lg-cell">何故学他死？」</div>
</div><!-- end of lg --></div>
<p>尔时，魔王说是偈已，佛告魔言：「波旬！汝今乃是诸放逸者之大亲友，汝今所说自为说耳，乃不为彼比丘说也。」</p>
<p>尔时，世尊复说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「若人不怯弱，</div>
<div class="lg-cell">坚修行精进，</div>
</div>
<!-- end of lg-row -->
<div class="lg-row">
<div class="lg-cell">恒乐于禪定，</div>
<div class="lg-cell">昼夜修众善。</div>
</div>
<!-- end of lg-row -->
<div class="lg-row">
<div class="lg-cell">乾竭爱欲使，</div>
<div class="lg-cell">坏汝魔军众，</div>
</div>
<!-- end of lg-row -->
<div class="lg-row">
<div class="lg-cell">今捨后边身，</div>
<div class="lg-cell">永入于涅槃。」</div>
</div><!-- end of lg --></div>
<p>尔时，魔王忧悲苦恼，失琉璃琴，愁毒悔恨，还本宫殿。</p>
<p>佛告诸比丘：「当共汝等詣仙人山求[真/心]比丘所。」佛将诸比丘詣求[真/心]所，见求[真/心]尸东犹如烟聚。佛告诸比丘：「汝等见此烟聚已不？」诸比丘言：「已见，世尊。」尸南西北亦如是聚。佛告比丘：「此是波旬隐形遶求[真/心]所，觅其心识。」佛告比丘：「求[真/心]比丘以入涅槃，无有神识，无所至方。」</p>
<p>尔时，魔<span class='corr'>王</span>化形<span class='corr'>摩</span>纳，而说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「上下及四方，</div>
<div class="lg-cell">推求求[真/心]识，</div>
</div>
<!-- end of lg-row -->
<div class="lg-row">
<div class="lg-cell">莫知所至方，</div>
<div class="lg-cell">神识竟何趣？」</div>
</div><!-- end of lg --></div>
<p>尔时，世尊告波旬言：「如此健夫，破汝军众，以入涅槃。」</p>
<p>佛说是已，诸比丘闻佛所说，欢喜奉行。</p></div>
<div class='div-other'><a id='mulu35' />
<p class='h2'>（三一）</p>
<p>如是我闻：</p>
<p>一时，佛在优楼比螺聚落尼连禪河菩提树下，成佛未久。尔时，魔王而作是念：「佛在优楼比螺聚落尼连禪河菩提树下，成佛未久。我当詣彼，伺求其便。」作是念已，往詣佛所，而说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「汝独处闲静，</div>
<div class="lg-cell">闭默常寂然，</div>
</div>
<!-- end of lg-row -->
<div class="lg-row">
<div class="lg-cell">光颜显神体，</div>
<div class="lg-cell">诸根悉悦豫。</div>
</div>
<!-- end of lg-row -->
<div class="lg-row">
<div class="lg-cell">譬如失财者，</div>
<div class="lg-cell">后还获于财，</div>
</div>
<!-- end of lg-row -->
<div class="lg-row">
<div class="lg-cell">汝今翫禪寂，</div>
<div class="lg-cell">欢喜亦如是。</div>
</div>
<!-- end of lg-row -->
<div class="lg-row">
<div class="lg-cell">既能遗国荣，</div>
<div class="lg-cell">亦不悕名利，</div>
</div>
<!-- end of lg-row -->
<div class="lg-row">
<div class="lg-cell">何不与诸人，</div>
<div class="lg-cell">而共为亲友？」</div>
</div><!-- end of lg --></div>
<p>尔时，世尊以偈答言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「我久获禪定，</div>
<div class="lg-cell">其心常寂然，</div>
</div>
<!-- end of lg-row -->
<div class="lg-row">
<div class="lg-cell">破坏汝欲军，</div>
<div class="lg-cell">得于无上财。</div>
</div>
<!-- end of lg-row -->
<div class="lg-row">
<div class="lg-cell">我根恒恬豫，</div>
<div class="lg-cell">心中得寂灭，</div>
</div>
<!-- end of lg-row -->
<div class="lg-row">
<div class="lg-cell">以坏汝欲军，</div>
<div class="lg-cell">修道情欢喜。</div>
</div>
<!-- end of lg-row -->
<div class="lg-row">
<div class="lg-cell">独一离憒閙，</div>
<div class="lg-cell">安用亲友为？」</div>
</div><!-- end of lg --></div>
<p>尔时，魔王复说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「汝已获正道，</div>
<div class="lg-cell">安隐向涅槃，</div>
</div>
<!-- end of lg-row -->
<div class="lg-row">
<div class="lg-cell">既以得妙法，</div>
<div class="lg-cell">宜常戢在怀，</div>
</div>
<!-- end of lg-row -->
<div class="lg-row">
<div class="lg-cell">诚应独了知，</div>
<div class="lg-cell">何以教众人？」</div>
</div><!-- end of lg --></div>
<p>尔时，世尊复说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「人不属魔者，</div>
<div class="lg-cell">諮吾彼岸法，</div>
</div>
<!-- end of lg-row -->
<div class="lg-row">
<div class="lg-cell">我为正分别，</div>
<div class="lg-cell">諦实得尽灭，</div>
</div>
<!-- end of lg-row -->
<div class="lg-row">
<div class="lg-cell">止心不放逸，</div>
<div class="lg-cell">魔不得其便。」</div>
</div><!-- end of lg --></div>
<p>尔时，魔王复说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「譬如白石山，</div>
<div class="lg-cell">其色类脂膏，</div>
</div>
<!-- end of lg-row -->
<div class="lg-row">
<div class="lg-cell">群鸟不别知，</div>
<div class="lg-cell">飞来而噏食。</div>
</div>
<!-- end of lg-row -->
<div class="lg-row">
<div class="lg-cell">既不得其味，</div>
<div class="lg-cell">[口*(隹/乃)]伤而虚还，</div>
</div>
<!-- end of lg-row -->
<div class="lg-row">
<div class="lg-cell">我今亦如是，</div>
<div class="lg-cell">徒来无所为。」</div>
</div><!-- end of lg --></div>
<p>尔时，魔王说是偈已，忧愁苦恼，极生悔恨，向一空处，蹲踞独坐，以箭画地，思作方计。时，魔三女：一名极爱，二名悦彼，三名适意。时，魔三女往至魔边，向父说偈：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「父今名丈夫，</div>
<div class="lg-cell">何以怀忧愁？</div>
</div>
<!-- end of lg-row -->
<div class="lg-row">
<div class="lg-cell">我当以欲羂，</div>
<div class="lg-cell">羂彼如捕鸟，</div>
</div>
<!-- end of lg-row -->
<div class="lg-row">
<div class="lg-cell">将来至父所，</div>
<div class="lg-cell">使父得自在。」</div>
</div><!-- end of lg --></div>
<p>尔时，魔王说偈答言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「彼人善断欲，</div>
<div class="lg-cell">不可以欲牵，</div>
</div>
<!-- end of lg-row -->
<div class="lg-row">
<div class="lg-cell">已过魔境界，</div>
<div class="lg-cell">是故我怀忧。」</div>
</div><!-- end of lg --></div>
<p>彼魔三女化其形容，极为端严，往至佛所，即礼佛足，在一面立。三女同声，俱白佛言：「我故来供养，与佛策使。」尔时，世尊无上断爱，了不顾视，第二第三，亦作是语，佛不观察。</p>
<p>时，魔三女退在一处，自共议论：「男子之法，所好各异，或爱小者，或爱中者，或爱大者。」即时一女，化作六百女人，或作小女，或作童女，或作未嫁女，或作已嫁女，或作已产女，或作未产女，化作如是众多女已，俱往佛所，白佛言：「世尊！我等今来供养世尊，为其策使，给侍手足。」佛不观察，第二第三，亦如是说，都不顾视。</p>
<p>时，魔女等复退一处，更共语言：「此必得无上断爱欲解脱故，若不尔者，应见我等狂乱吐血，或能心裂。我等当往其所，以偈问难。」魔女极爱以偈问曰：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「端拱树下坐，</div>
<div class="lg-cell">闲静独思惟，</div>
</div>
<!-- end of lg-row -->
<div class="lg-row">
<div class="lg-cell">为失于财宝，</div>
<div class="lg-cell">为欲求大财？</div>
</div>
<!-- end of lg-row -->
<div class="lg-row">
<div class="lg-cell">城邑聚落中，</div>
<div class="lg-cell">都无爱着心，</div>
</div>
<!-- end of lg-row -->
<div class="lg-row">
<div class="lg-cell">何不与众人，</div>
<div class="lg-cell">而共作亲友？」</div>
</div><!-- end of lg --></div>
<p>尔时，世尊说偈答言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「我以得大财，</div>
<div class="lg-cell">心中得寂灭，</div>
</div>
<!-- end of lg-row -->
<div class="lg-row">
<div class="lg-cell">我坏爱欲军，</div>
<div class="lg-cell">妙色都不着。</div>
</div>
<!-- end of lg-row -->
<div class="lg-row">
<div class="lg-cell">独处而坐禪，</div>
<div class="lg-cell">最受第一乐，</div>
</div>
<!-- end of lg-row -->
<div class="lg-row">
<div class="lg-cell">以是因缘故，</div>
<div class="lg-cell">都不求亲友。」</div>
</div><!-- end of lg --></div>
<p>魔女适意复说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「比丘住何处，</div>
<div class="lg-cell">能度五驶流，</div>
</div>
<!-- end of lg-row -->
<div class="lg-row">
<div class="lg-cell">六驶流亦过？</div>
<div class="lg-cell">入何禪定中，</div>
</div>
<!-- end of lg-row -->
<div class="lg-row">
<div class="lg-cell">得度大欲岸，</div>
<div class="lg-cell">永离有摄缚？」</div>
</div><!-- end of lg --></div>
<p>尔时，世尊复说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「身获柔软乐，</div>
<div class="lg-cell">心得善解脱，</div>
</div>
<!-- end of lg-row -->
<div class="lg-row">
<div class="lg-cell">心离于诸业，</div>
<div class="lg-cell">意不复退转。</div>
</div>
<!-- end of lg-row -->
<div class="lg-row">
<div class="lg-cell">得断觉观法，</div>
<div class="lg-cell">得离瞋爱掉，</div>
</div>
<!-- end of lg-row -->
<div class="lg-row">
<div class="lg-cell">得住此处住，</div>
<div class="lg-cell">能度五驶流。</div>
</div>
<!-- end of lg-row -->
<div class="lg-row">
<div class="lg-cell">并度第六者，</div>
<div class="lg-cell">作如是坐禪，</div>
</div>
<!-- end of lg-row -->
<div class="lg-row">
<div class="lg-cell">能度大欲结，</div>
<div class="lg-cell">并离有摄流。」</div>
</div><!-- end of lg --></div>
<p>魔女悦彼复说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「已断于爱结，</div>
<div class="lg-cell">离众所着处，</div>
</div>
<!-- end of lg-row -->
<div class="lg-row">
<div class="lg-cell">多欲度驶流，</div>
<div class="lg-cell">多欲度死岸，</div>
</div>
<!-- end of lg-row -->
<div class="lg-row">
<div class="lg-cell">唯有黠慧者，</div>
<div class="lg-cell">能度如斯难。」</div>
</div><!-- end of lg --></div>
<p>尔时，世尊复说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「大精进济拔，</div>
<div class="lg-cell">如来正法度，</div>
</div>
<!-- end of lg-row -->
<div class="lg-row">
<div class="lg-cell">如法得度脱，</div>
<div class="lg-cell">智者莫不欣。」</div>
</div><!-- end of lg --></div>
<p>三女不果所愿，还至父所。尔时，魔王呵责三女，因说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「三女占坏彼，</div>
<div class="lg-cell">形容犹如电，</div>
</div>
<!-- end of lg-row -->
<div class="lg-row">
<div class="lg-cell">向彼大精进，</div>
<div class="lg-cell">如风吹兜罗。</div>
</div>
<!-- end of lg-row -->
<div class="lg-row">
<div class="lg-cell">爪以欲坏山，</div>
<div class="lg-cell">齿齚于铁丸，</div>
</div>
<!-- end of lg-row -->
<div class="lg-row">
<div class="lg-cell">婴愚以藕丝，</div>
<div class="lg-cell">欲悬于太山。</div>
</div>
<!-- end of lg-row -->
<div class="lg-row">
<div class="lg-cell">佛已度众着，</div>
<div class="lg-cell">欲共彼讲论，</div>
</div>
<!-- end of lg-row -->
<div class="lg-row">
<div class="lg-cell">羂摾欲捕风，</div>
<div class="lg-cell">欲下虚空月。</div>
</div>
<!-- end of lg-row -->
<div class="lg-row">
<div class="lg-cell">以手掬大海，</div>
<div class="lg-cell">望欲得乾竭，</div>
</div>
<!-- end of lg-row -->
<div class="lg-row">
<div class="lg-cell">佛已离诸着，</div>
<div class="lg-cell">欲往共讲论。</div>
</div>
<!-- end of lg-row -->
<div class="lg-row">
<div class="lg-cell">举脚度须弥，</div>
<div class="lg-cell">大海中觅地，</div>
</div>
<!-- end of lg-row -->
<div class="lg-row">
<div class="lg-cell">佛已出诸着，</div>
<div class="lg-cell">而往共讲论。」</div>
</div><!-- end of lg --></div>
<p>魔王忧愁悔恨，于即灭没，还于天宫。</p></div>
<div class='div-other'><a id='mulu36' />
<p class='h2'>（三二）</p>
<p>如是我闻：</p>
<p>一时，佛在王舍城灵鷲山。尔时，佛与诸比丘讚叹涅槃法。魔王作是念：「佛在王舍城，与诸比丘讚涅槃法。我今当往，而作坏乱。」作是念已，即便化形，作一百人，五十人极为端正，五十人极为丑恶，时，诸比丘皆生惊怪，今以何故，极为端正，复有极丑？</p>
<p>佛知魔来欲作坏乱。尔时，世尊告波旬言：「汝于长夜生死之中，具受如是好恶之形，汝当云何得度苦岸？如是变化，复何用为？若有爱着于男女者，汝当变化作众形相。我今都无男女之相，何用变化作众形为？」</p>
<p>佛说是已，诸比丘闻佛所说，欢喜奉行。</p>
<div class="lg" style="margin-left:1em">
<div class="lg-row">
<div class="lg-cell">长寿、何帝及羂摾</div>
<div class="lg-cell">睡眠、经行、大毒蛇</div>
</div>
<!-- end of lg-row -->
<div class="lg-row">
<div class="lg-cell">无所为、求[真/心]、魔女</div>
<div class="lg-cell">坏乱变形及好恶</div>
</div><!-- end of lg --></div></div>
<div class='div-other'><a id='mulu37' />
<p class='h2'>（三三）</p>
<p>如是我闻：</p>
<p>一时，佛在舍卫国祇树给孤独园。尔时，佛告诸比丘：「坚持七行，必得帝释。何以故？昔者，帝释为人之时，发初履行：孝顺父母；恭敬尊长；所言柔软，断于两舌；好施；无慳；恒修实语，终不欺誑；不起瞋恚，设生嫌恨，寻思灭之。」</p>
<p>尔时，世尊即说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「于父母所，</div>
<div class="lg-cell">极能孝顺，</div>
<div class="lg-cell">于诸尊长，</div>
</div>
<!-- end of lg-row -->
<div class="lg-row">
<div class="lg-cell">深心恭敬。</div>
<div class="lg-cell">恒作软善，</div>
<div class="lg-cell">恩柔好语，</div>
</div>
<!-- end of lg-row -->
<div class="lg-row">
<div class="lg-cell">断于两舌，</div>
<div class="lg-cell">慳贪瞋恚。</div>
<div class="lg-cell">三十三天，</div>
</div>
<!-- end of lg-row -->
<div class="lg-row">
<div class="lg-cell">各作是语：</div>
<div class="lg-cell">『如是行者，</div>
<div class="lg-cell">胜我等辈，</div>
</div>
<!-- end of lg-row -->
<div class="lg-row">
<div class="lg-cell">应当别住，</div>
<div class="lg-cell">以为天王。』」</div>
</div><!-- end of lg --></div>
<p>佛说是已，诸比丘闻佛所说，欢喜奉行。</p></div>
<div class='div-other'><a id='mulu38' />
<p class='h2'>（三四）</p>
<p>如是我闻：</p>
<p>一时，佛在毘舍离獼猴彼岸大讲堂中。有一离车，名摩訶离，来詣佛所，礼佛足已，在一面坐。白佛言：「世尊！颇曾见帝释不？」佛言：「我见。」离车白佛言：「有夜叉鬼，状似帝释，世尊所见将无是彼夜叉鬼耶？」佛告离车：「是帝释身，我善识之。夜叉之形如帝释者，我亦识知。帝释本行，及所行事，我亦尽知。帝释本为人时，极孝顺父母；敬于尊长；所言柔软，断于两舌；除去慳嫉；常好布施；口常实语；除于瞋恚，不起嫌恨。」</p>
<p>尔时，世尊即说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「于父母所，</div>
<div class="lg-cell">极能孝顺，</div>
<div class="lg-cell">于诸尊长，</div>
</div>
<!-- end of lg-row -->
<div class="lg-row">
<div class="lg-cell">深心恭敬，</div>
<div class="lg-cell">恒作软善，</div>
<div class="lg-cell">恩柔好语，</div>
</div>
<!-- end of lg-row -->
<div class="lg-row">
<div class="lg-cell">断于两舌，</div>
<div class="lg-cell">慳贪瞋恚。</div>
<div class="lg-cell">三十三天，</div>
</div>
<!-- end of lg-row -->
<div class="lg-row">
<div class="lg-cell">各作是语：</div>
<div class="lg-cell">『如是行者，</div>
<div class="lg-cell">胜我等辈，</div>
</div>
<!-- end of lg-row -->
<div class="lg-row">
<div class="lg-cell">应当别住，</div>
<div class="lg-cell">以为天王。』」</div>
</div><!-- end of lg --></div>
<p>佛说是已，诸比丘闻佛所说，欢喜奉行。</p></div>
<div class='div-other'><a id='mulu39' />
<p class='h2'>（三五）</p>
<p>如是我闻：</p>
<p>一时，佛在舍卫国祇树给孤独园。尔时，有一比丘往到佛所，顶礼佛足，在一面立。白佛言：「世尊！云何名帝释？云何作帝释相？」佛告比丘：「帝释本在人中，所有布施，生纯信心，信心施于贫穷、沙门、婆罗门等。其所施时，施浆饮食，种种餚饍，种种华鬘，种种诸香，烧香、涂香，财帛床榻。以是因缘。时诸天等名为帝释。」</p>
<p>比丘复白佛：「何故名帝释为富兰但那？」佛告比丘：「帝释昔在人中，施无厌足，数数施故，诸天号名为富兰但那。」</p>
<p>「以何因缘，复名帝释为摩佉婆？」佛告比丘：「帝释本作婆罗门，名摩佉婆。」</p>
<p>又问：「复何因缘，名婆娑婆？」佛言：「数数常以衣服施沙门、婆罗门，以是缘故，名婆娑婆。」</p>
<p>又问：「复何因缘，名憍尸迦？」佛告比丘：「帝释本为人时，姓憍尸迦，故名憍尸迦。」「复何因缘，名舍脂夫？」佛告比丘：「帝释娶毘摩质多罗阿修罗王女，名舍脂。」</p>
<p>又问：「复以何缘，名为千眼？」佛告比丘：「帝释本为人时，极大聪明，断事之时，须臾之间，能断千事，以是因缘，故名千眼。」</p>
<p>「复以何缘，名因陀罗？」佛告比丘：「帝释居天王位，断理天事故，名因陀罗。」</p>
<p>尔时，世尊告比丘：「能具上七事，以是缘故，诸天号曰帝释。」</p>
<p>佛说是已，诸比丘闻佛所说，欢喜奉行。</p></div>
<div class='div-other'><a id='mulu40' />
<p class='h2'>（三六）</p>
<p>如是我闻：</p>
<p>一时，佛在舍卫国祇树给孤独园。尔时，世尊告诸比丘：「昔所有一夜叉，形状甚小，颜色鄙恶，身形又黑，人不喜见，坐帝释座上。尔时，三十三天见是夜叉坐于释处，皆大瞋忿，种种毁骂。尔时，夜叉恶相渐灭，善色转生，渐渐长大。诸天骂詈，瞋恚转多，夜叉遂复身形长大，颜色鲜盛。诸天相将至帝释所，白帝释言：『有一夜叉，极为丑陋，身形甚小，坐帝释处。我等诸天，尽共骂詈，而夜叉子颜色转好，身形渐大。』帝释语言：『有是夜叉，得诸骂詈，形色转好，名助人瞋。』尔时，帝释还向坐所，偏袒右肩，手擎香炉，语夜又言：『大仙！我是帝释，我是帝释。』三自称名，夜叉转小，形色转恶，于是消灭。帝释还复帝释坐，告诸天言：『自今以往，莫生瞋恚。若有恶对，慎莫加瞋。』即说偈言：</p>
<div class="lg" style="margin-left:2em;">
<div class="lg-row">
<div class="lg-cell" style="text-indent:-2em">「『若他来侵欺，</div>
<div class="lg-cell">莫还侵欺彼，</div>
</div>
<!-- end of lg-row -->
<div class="lg-row">
<div class="lg-cell">于来侵害者，</div>
<div class="lg-cell">皆生于慈心。</div>
</div>
<!-- end of lg-row -->
<div class="lg-row">
<div class="lg-cell">无瞋无害者，</div>
<div class="lg-cell">常应亲近之，</div>
</div>
<!-- end of lg-row -->
<div class="lg-row">
<div class="lg-cell">彼即是贤圣，</div>
<div class="lg-cell">亦贤圣弟子。</div>
</div>
<!-- end of lg-row -->
<div class="lg-row">
<div class="lg-cell">诸有瞋恚者，</div>
<div class="lg-cell">为瞋山所障。</div>
</div>
<!-- end of lg-row -->
<div class="lg-row">
<div class="lg-cell">若有瞋恚时，</div>
<div class="lg-cell">能少禁制者，</div>
</div>
<!-- end of lg-row -->
<div class="lg-row">
<div class="lg-cell">是名为善法，</div>
<div class="lg-cell">如轡制恶马。』」</div>
</div><!-- end of lg --></div>
<p>佛告诸比丘：「帝释居天王位，受诸欲乐，犹能制瞋，又常讚叹禁制瞋者，况汝比丘，信家非家，出家入道，剃除鬚髮，被服法衣，而不制瞋，讚离瞋者？是故比丘，当如是学。」</p>
<p>尔时，比丘闻佛所说，欢喜奉行。</p></div>
<div class='div-other'><a id='mulu41' />
<p class='h2'>（三七）</p>
<p>如是我闻：</p>
<p>一时，佛在舍卫国祇树给孤独园。尔时，世尊晨朝时到，着衣持鉢，入城乞食。食已，洗足，摄坐具，詣得眼林中，遍观察已，于闲静处，在树下，结加趺坐，住于天住。尔时，耆陀精舍中，有二比丘于僧断事时，共生忿諍，一小默然忍，一瞋熾盛。彼熾盛者，自见<span class='corr'>己</span>过，而来归向默忍比丘，求欲懺悔。默忍比丘，不受其懺。如是展转，诸比丘等共相论说，出大音声。</p>
<p>如来尔时住于天住，以淨天耳过于人耳，遥闻是声，即从坐起，至于僧中，在于僧前，敷座而坐。佛告诸比丘：「我于今朝着衣持鉢，入城乞食，乃至来入林中静坐，闻诸比丘高声大唤，为作何事？」</p>
<p>尔时，比丘即白佛言：「世尊！耆陀精舍有二比丘僧断事时，共生忿諍。一比丘者，小自默忍；其一比丘，熾盛多语。熾盛比丘，自知己过，归诚懺悔，默忍比丘，不受其懺。展转共道，出大音声。」</p>
<p>佛告比丘：「云何愚痴，不受他懺？诸比丘！当知昔日释提桓因在善法堂诸天众中，而说偈言：</p>
<div class="lg" style="margin-left:2em;">
<div class="lg-row">
<div class="lg-cell" style="text-indent:-2em">「『譬如用瓢器，</div>
<div class="lg-cell">斟酥以益灯，</div>
</div>
<!-- end of lg-row -->
<div class="lg-row">
<div class="lg-cell">火然转熾盛，</div>
<div class="lg-cell">反更烧瓢器。</div>
</div>
<!-- end of lg-row -->
<div class="lg-row">
<div class="lg-cell">瞋心亦如是，</div>
<div class="lg-cell">还自烧善根，</div>
</div>
<!-- end of lg-row -->
<div class="lg-row">
<div class="lg-cell">我终不含怒，</div>
<div class="lg-cell">瞋已寻复散。</div>
</div>
<!-- end of lg-row -->
<div class="lg-row">
<div class="lg-cell">不如水漩流，</div>
<div class="lg-cell">迴复无穷已，</div>
</div>
<!-- end of lg-row -->
<div class="lg-row">
<div class="lg-cell">虽瞋不恶口，</div>
<div class="lg-cell">不触汝所讳。</div>
</div>
<!-- end of lg-row -->
<div class="lg-row">
<div class="lg-cell">所讳如要脉，</div>
<div class="lg-cell">我终不伤害，</div>
</div>
<!-- end of lg-row -->
<div class="lg-row">
<div class="lg-cell">调伏于身已，</div>
<div class="lg-cell">于己即有利。</div>
</div>
<!-- end of lg-row -->
<div class="lg-row">
<div class="lg-cell">无瞋无害者，</div>
<div class="lg-cell">彼即是贤圣，</div>
</div>
<!-- end of lg-row -->
<div class="lg-row">
<div class="lg-cell">亦贤圣弟子，</div>
<div class="lg-cell">常应亲近之。</div>
</div>
<!-- end of lg-row -->
<div class="lg-row">
<div class="lg-cell">诸有瞋恚者，</div>
<div class="lg-cell">重障犹如山。</div>
</div>
<!-- end of lg-row -->
<div class="lg-row">
<div class="lg-cell">若有瞋恚时，</div>
<div class="lg-cell">能少禁制者，</div>
</div>
<!-- end of lg-row -->
<div class="lg-row">
<div class="lg-cell">是名为善业，</div>
<div class="lg-cell">如轡制恶马。』」</div>
</div><!-- end of lg --></div>
<p>佛告诸比丘：「释提桓因处天王位，天中自在，尚能修忍，讚叹忍者，况汝比丘，出家毁形，而当不忍讚叹于忍？」</p>
<p>佛说是已，诸比丘闻佛所说，欢喜奉行。</p></div>
<div class='div-other'><a id='mulu42' />
<p class='h2'>（三八）</p>
<p>如是我闻：</p>
<p>一时，佛在舍卫国祇树给孤独园。尔时，世尊告诸比丘：「昔释提桓因将诸天众，将欲往与阿脩罗战。时，释提桓因语毘摩质多罗阿脩罗王言：『我等今者，不必苟须多将人众，共相伤害，但共讲论，以决胜负。』毘摩质多罗语释提桓因言：『憍尸迦！我等讲论，若有胜负，谁当分别？』释提桓因言：『我等众中，并阿修罗，亦有聪哲、智慧、辩才，能当善恶，决胜负者。』毘摩质多言：『帝释汝今先说。』帝释答言：『我亦能说；汝是旧天，应当先说。』</p>
<p>「毘摩质多即说偈言：</p>
<div class="lg" style="margin-left:2em;">
<div class="lg-row">
<div class="lg-cell" style="text-indent:-2em">「『今我见忍过，</div>
<div class="lg-cell">愚者谓忍法，</div>
</div>
<!-- end of lg-row -->
<div class="lg-row">
<div class="lg-cell">彼怖故生忍，</div>
<div class="lg-cell">便以己为胜。』</div>
</div><!-- end of lg --></div>
<p>「释提桓因复说偈言：</p>
<div class="lg" style="margin-left:2em;">
<div class="lg-row">
<div class="lg-cell" style="text-indent:-2em">「『随彼言怖畏，</div>
<div class="lg-cell">己利最为胜，</div>
</div>
<!-- end of lg-row -->
<div class="lg-row">
<div class="lg-cell">财宝及诸利，</div>
<div class="lg-cell">无胜忍辱者。』</div>
</div><!-- end of lg --></div>
<p>「毘摩质多罗复说偈言：</p>
<div class="lg" style="margin-left:2em;">
<div class="lg-row">
<div class="lg-cell" style="text-indent:-2em">「『愚者无智慧，</div>
<div class="lg-cell">要当须止制，</div>
</div>
<!-- end of lg-row -->
<div class="lg-row">
<div class="lg-cell">譬如彼后牛，</div>
<div class="lg-cell">腾陌先牛上，</div>
</div>
<!-- end of lg-row -->
<div class="lg-row">
<div class="lg-cell">是故须刀杖，</div>
<div class="lg-cell">摧伏于愚者。』</div>
</div><!-- end of lg --></div>
<p>「释提桓因以偈答言：</p>
<div class="lg" style="margin-left:2em;">
<div class="lg-row">
<div class="lg-cell" style="text-indent:-2em">「『我观止制愚，</div>
<div class="lg-cell">默忍最为胜，</div>
</div>
<!-- end of lg-row -->
<div class="lg-row">
<div class="lg-cell">极大瞋恚忿，</div>
<div class="lg-cell">能忍彼自息。</div>
</div>
<!-- end of lg-row -->
<div class="lg-row">
<div class="lg-cell">无瞋无害者，</div>
<div class="lg-cell">彼即是贤圣，</div>
</div>
<!-- end of lg-row -->
<div class="lg-row">
<div class="lg-cell">亦贤圣弟子，</div>
<div class="lg-cell">常应亲近之。</div>
</div>
<!-- end of lg-row -->
<div class="lg-row">
<div class="lg-cell">诸有瞋恚者，</div>
<div class="lg-cell">瞋重障如山。</div>
</div>
<!-- end of lg-row -->
<div class="lg-row">
<div class="lg-cell">若有瞋恚时，</div>
<div class="lg-cell">能少禁制者，</div>
</div>
<!-- end of lg-row -->
<div class="lg-row">
<div class="lg-cell">是名为善业，</div>
<div class="lg-cell">如轡制恶马。』</div>
</div><!-- end of lg --></div>
<p>「诸天及阿脩罗众有智慧者，详共评议，量其胜负。以阿脩罗说諍鬪为本，释提桓因止息諍讼，心无忿竞，以阿脩罗负，帝释为胜。」</p>
<p>佛告诸比丘：「释提桓因天中自在，长夜忍辱，讚忍辱法，汝等比丘，若能忍辱，讚叹忍者，称出家法。」</p>
<p>佛说是已，诸比丘闻佛所说，欢喜奉行。</p></div>
<div class='div-other'><a id='mulu43' />
<p class='h2'>（三九）</p>
<p>如是我闻：</p>
<p>一时，佛在舍卫国祇树给孤独园。尔时，世尊告诸比丘：「往昔之时，释提桓因共阿脩罗将欲战鬭，治严已办。尔时，释提桓因告诸天言：『我等诸天，若得胜者，必以五缚繫阿脩罗，将詣天宫。』时，阿脩罗亦勅己众：『我等若胜，亦以五缚繫释提桓因，詣阿脩罗宫。』尔时，诸天众胜，即以五缚繫毘摩质多罗，将詣天宫。毘摩质多见帝释时，瞋恚骂詈，极出恶言。帝释尔时亲闻骂声，默不加报。尔时，御者摩得伽即说偈言：</p>
<div class="lg" style="margin-left:2em;">
<div class="lg-row">
<div class="lg-cell" style="text-indent:-2em">「『释脂之夫摩佉婆，</div>
<div class="lg-cell">汝为怖畏无力耶？</div>
</div>
<!-- end of lg-row -->
<div class="lg-row">
<div class="lg-cell">毘摩质多面前骂，</div>
<div class="lg-cell">极出恶言云何忍？』</div>
</div><!-- end of lg --></div>
<p>「尔时，帝释说偈答言：</p>
<div class="lg" style="margin-left:2em;">
<div class="lg-row">
<div class="lg-cell" style="text-indent:-2em">「『我不怖畏而生忍，</div>
<div class="lg-cell">亦不以我无力故，</div>
</div>
<!-- end of lg-row -->
<div class="lg-row">
<div class="lg-cell">而畏毘摩质多罗，</div>
<div class="lg-cell">我以胜智自修忍。</div>
</div>
<!-- end of lg-row -->
<div class="lg-row">
<div class="lg-cell">愚者浅识智无及，</div>
<div class="lg-cell">而常諍讼心不息，</div>
</div>
<!-- end of lg-row -->
<div class="lg-row">
<div class="lg-cell">若我以力用禁制，</div>
<div class="lg-cell">与彼愚者同无异。』</div>
</div><!-- end of lg --></div>
<p>「御者复说偈言：</p>
<div class="lg" style="margin-left:2em;">
<div class="lg-row">
<div class="lg-cell" style="text-indent:-2em">「『孾愚若放纵，</div>
<div class="lg-cell">转剧不休息，</div>
</div>
<!-- end of lg-row -->
<div class="lg-row">
<div class="lg-cell">如彼后行牛，</div>
<div class="lg-cell">腾陌前牛上，</div>
</div>
<!-- end of lg-row -->
<div class="lg-row">
<div class="lg-cell">健者为以力，</div>
<div class="lg-cell">禁制彼愚者。』</div>
</div><!-- end of lg --></div>
<p>「帝释复说偈言：</p>
<div class="lg" style="margin-left:2em;">
<div class="lg-row">
<div class="lg-cell" style="text-indent:-2em">「『我观制禁愚，</div>
<div class="lg-cell">莫过于忍默，</div>
</div>
<!-- end of lg-row -->
<div class="lg-row">
<div class="lg-cell">瞋恚熾盛时，</div>
<div class="lg-cell">唯忍最能制。</div>
</div>
<!-- end of lg-row -->
<div class="lg-row">
<div class="lg-cell">愚者谓有力，</div>
<div class="lg-cell">而实是无力，</div>
</div>
<!-- end of lg-row -->
<div class="lg-row">
<div class="lg-cell">愚不识善恶，</div>
<div class="lg-cell">无法可禁制。</div>
</div>
<!-- end of lg-row -->
<div class="lg-row">
<div class="lg-cell">我身有勇力，</div>
<div class="lg-cell">能忍愚劣者，</div>
</div>
<!-- end of lg-row -->
<div class="lg-row">
<div class="lg-cell">是名第一忍，</div>
<div class="lg-cell">忍中之善者。</div>
</div>
<!-- end of lg-row -->
<div class="lg-row">
<div class="lg-cell">微者于有力，</div>
<div class="lg-cell">不得不行者，</div>
</div>
<!-- end of lg-row -->
<div class="lg-row">
<div class="lg-cell">是名怖畏忍，</div>
<div class="lg-cell">不名为实忍。</div>
</div>
<!-- end of lg-row -->
<div class="lg-row">
<div class="lg-cell">威力得自在，</div>
<div class="lg-cell">为他所毁骂，</div>
</div>
<!-- end of lg-row -->
<div class="lg-row">
<div class="lg-cell">默然不加报，</div>
<div class="lg-cell">是名为胜忍。</div>
</div>
<!-- end of lg-row -->
<div class="lg-row">
<div class="lg-cell">微劣怖威力，</div>
<div class="lg-cell">默然不能报，</div>
</div>
<!-- end of lg-row -->
<div class="lg-row">
<div class="lg-cell">是名为怖畏，</div>
<div class="lg-cell">不名为行忍。</div>
</div>
<!-- end of lg-row -->
<div class="lg-row">
<div class="lg-cell">孾愚无智等，</div>
<div class="lg-cell">恶害以加他，</div>
</div>
<!-- end of lg-row -->
<div class="lg-row">
<div class="lg-cell">见他默然忍，</div>
<div class="lg-cell">便以己为胜。</div>
</div>
<!-- end of lg-row -->
<div class="lg-row">
<div class="lg-cell">贤圣有智者，</div>
<div class="lg-cell">谓忍最为胜，</div>
</div>
<!-- end of lg-row -->
<div class="lg-row">
<div class="lg-cell">是以圣贤众，</div>
<div class="lg-cell">恒讚忍功德。</div>
</div>
<!-- end of lg-row -->
<div class="lg-row">
<div class="lg-cell">除己并与他，</div>
<div class="lg-cell">灭除诸难畏，</div>
</div>
<!-- end of lg-row -->
<div class="lg-row">
<div class="lg-cell">见他瞋恚盛，</div>
<div class="lg-cell">但能行默忍。</div>
</div>
<!-- end of lg-row -->
<div class="lg-row">
<div class="lg-cell">彼瞋自然灭，</div>
<div class="lg-cell">不烦刀杖力，</div>
</div>
<!-- end of lg-row -->
<div class="lg-row">
<div class="lg-cell">彼此得大利，</div>
<div class="lg-cell">自利亦利他。</div>
</div>
<!-- end of lg-row -->
<div class="lg-row">
<div class="lg-cell">愚者谓忍怯，</div>
<div class="lg-cell">贤智之所讚，</div>
</div>
<!-- end of lg-row -->
<div class="lg-row">
<div class="lg-cell">忍于胜己者，</div>
<div class="lg-cell">怖畏患害故。</div>
</div>
<!-- end of lg-row -->
<div class="lg-row">
<div class="lg-cell">若于等己諍，</div>
<div class="lg-cell">畏俱害故忍，</div>
</div>
<!-- end of lg-row -->
<div class="lg-row">
<div class="lg-cell">能忍卑劣者，</div>
<div class="lg-cell">忍中最为上。』」</div>
</div><!-- end of lg --></div>
<p>佛告诸比丘：「帝释于三十三天最为自在，行于王法，尚能修忍，讚叹于忍，况诸比丘，毁形入法，应当修忍，讚叹于忍。若能修忍，及讚叹者，是出家法。」</p>
<p>佛说是已，诸比丘闻佛所说，欢喜奉行。</p></div>
<div class='div-other'><a id='mulu44' />
<p class='h2'>（四〇）</p>
<p>如是我闻：</p>
<p>一时，佛在舍卫国祇树给孤独园。尔时，佛告比丘：「昔释提桓因欲詣游戏园，勅御者摩得梨伽：『汝驾千马车。』时，摩得梨伽疾驾车已，即白释言：『严驾已訖，宜知是时。』帝释出毘禪延堂上，叉手合掌，东面向佛。摩得梨见帝释东向合掌，心生惊惧，失所捉鞭，并所执轡。帝释语言：『汝见何事，惊怖乃尔，失马鞭轡？』摩得梨言：『摩佉释脂之夫，我见汝叉手东向，以是心惧，故失鞭轡。一切有生，皆敬于汝。一切地主，尽属于汝。四天王及三十三天，皆礼敬汝。谁复有德，胜于汝者？叉手合掌，东向而立。』帝释答言：『一切敬我，信如汝言。一切人天，所恭敬者，号之为佛。我今恭敬，礼向于佛。』尔时，帝释即说偈言：</p>
<div class="lg" style="margin-left:2em;">
<div class="lg-row">
<div class="lg-cell" style="text-indent:-2em">「『最大名称世间尊，</div>
<div class="lg-cell">汝摩得梨应当知，</div>
</div>
<!-- end of lg-row -->
<div class="lg-row">
<div class="lg-cell">我今于彼生敬信，</div>
<div class="lg-cell">是故叉手合掌立。』</div>
</div><!-- end of lg --></div>
<p>「摩得梨即说偈言：</p>
<div class="lg" style="margin-left:2em;">
<div class="lg-row">
<div class="lg-cell" style="text-indent:-2em">「『尔时敬礼世间胜，</div>
<div class="lg-cell">我亦随汝恭敬礼。』</div>
</div><!-- end of lg --></div>
<p>「作是语已，合掌礼敬，乘輦而去。」</p>
<p>佛告诸比丘：「帝释自在处天王位，犹尚恭敬礼拜于佛，汝诸比丘，剃除鬚髮，出家学道，勤当敬佛，应出家法。」</p>
<p>佛说是已，诸比丘闻佛所说，欢喜奉行。</p></div>
<div class='div-other'><a id='mulu45' />
<p class='h2'>（四一）</p>
<p>如是我闻：</p>
<p>一时，佛在舍卫国祇树给孤独园。尔时，世尊告诸比丘：「昔释提桓因欲詣游戏园，勅御者摩得梨：『汝驾千马车。』时，摩得梨寻驾车已，詣帝释所，即白释言：『严驾已訖，宜知是时。』尔时，帝释出毘禪延堂，合掌南向。时，摩得梨见已，心亦惊怕，失鞭及轡。帝释语言：『汝见何事，惊怖乃尔？』摩得梨言：『摩佉释脂之夫！我今见汝合掌南向，心怀惧故，致失鞭轡。一切有生，皆敬于汝。一切地主，尽属于汝。四天王天及三十三天，皆礼敬汝。谁复有德，胜于汝者？叉手合掌，南向而立。』帝释答言：『一切敬我，信如汝言。一切天人，所恭敬者，名之为法，我今恭敬礼具足戒法。』尔时，帝释即说偈言：</p>
<div class="lg" style="margin-left:2em;">
<div class="lg-row">
<div class="lg-cell" style="text-indent:-2em">「『有诸出家者，</div>
<div class="lg-cell">以修不放逸，</div>
</div>
<!-- end of lg-row -->
<div class="lg-row">
<div class="lg-cell">长夜入寂定，</div>
<div class="lg-cell">修最上梵行。</div>
</div>
<!-- end of lg-row -->
<div class="lg-row">
<div class="lg-cell">捨弃于三毒，</div>
<div class="lg-cell">能得解脱法，</div>
</div>
<!-- end of lg-row -->
<div class="lg-row">
<div class="lg-cell">有如是等法，</div>
<div class="lg-cell">我今恭敬礼。</div>
</div>
<!-- end of lg-row -->
<div class="lg-row">
<div class="lg-cell">诸大阿罗汉，</div>
<div class="lg-cell">远离于欲者，</div>
</div>
<!-- end of lg-row -->
<div class="lg-row">
<div class="lg-cell">能灭无明闇，</div>
<div class="lg-cell">断除诸结使；</div>
</div>
<!-- end of lg-row -->
<div class="lg-row">
<div class="lg-cell">并在家修善，</div>
<div class="lg-cell">不作恶业者，</div>
</div>
<!-- end of lg-row -->
<div class="lg-row">
<div class="lg-cell">如是正法子，</div>
<div class="lg-cell">今我皆敬礼。』</div>
</div><!-- end of lg --></div>
<p>「摩得梨言：『汝礼最胜，我愿随礼。』尔时，帝释作是语已，合掌敬礼，乘輦而去。」</p>
<p>佛告诸比丘：「帝释处于人天，而得自在，尚能恭敬礼敬于法，况汝比丘，剃除鬚髮，出家学道，而当不勤恭敬于法？」</p>
<p>佛说是已，诸比丘闻佛所说，欢喜奉行。</p></div>
<div class='div-other'><a id='mulu46' />
<p class='h2'>（四二）</p>
<p>如是我闻：一时，佛在舍卫国祇树给孤独园。佛告诸比丘：「昔释提桓因欲詣游戏园，勅御者摩得梨：『汝严驾千马车。』时，摩得梨驾车已訖，詣帝释所，白帝释言：『严驾已訖，宜知是时。』尔时，帝释出毘禪延堂，合掌西向。时，御者摩得梨见是事已，亦生惊惧，失鞭及轡。帝释语言：『汝见何事，惊怖乃尔？』摩得梨言：『摩佉释脂之夫！我今见汝合掌西向，心怀惧，故致失鞭轡。一切有生，皆敬于汝。一切地主，尽属于汝。四天王天及三十三天，皆礼敬汝。谁复有德，胜于汝者？叉手合掌，敬向西方。』帝释答言『一切敬我，如汝所言。一切天人，所恭敬者，名之为僧，今我恭敬信向于僧。』尔时，摩得梨说偈问言：</p>
<div class="lg" style="margin-left:2em;">
<div class="lg-row">
<div class="lg-cell" style="text-indent:-2em">「『人身脓汗满，</div>
<div class="lg-cell">剧于露死尸，</div>
</div>
<!-- end of lg-row -->
<div class="lg-row">
<div class="lg-cell">恒患飢渴苦，</div>
<div class="lg-cell">岂<span class="corr">羡</span>彼无家？</div>
</div>
<!-- end of lg-row -->
<div class="lg-row">
<div class="lg-cell">汝今以何故，</div>
<div class="lg-cell">极能恭敬彼？</div>
</div>
<!-- end of lg-row -->
<div class="lg-row">
<div class="lg-cell">彼有何威仪，</div>
<div class="lg-cell">及以道德行？</div>
</div>
<!-- end of lg-row -->
<div class="lg-row">
<div class="lg-cell">愿汝为我说，</div>
<div class="lg-cell">我今至心听。』</div>
</div><!-- end of lg --></div>
<p>「尔时，释提桓因即说偈言：</p>
<div class="lg" style="margin-left:2em;">
<div class="lg-row">
<div class="lg-cell" style="text-indent:-2em">「『以彼无家故，</div>
<div class="lg-cell">我实<span class="corr">羡</span>于彼，</div>
</div>
<!-- end of lg-row -->
<div class="lg-row">
<div class="lg-cell">彼亦无库藏，</div>
<div class="lg-cell">仓库及穀米。</div>
</div>
<!-- end of lg-row -->
<div class="lg-row">
<div class="lg-cell">离诸众事务，</div>
<div class="lg-cell">节食谐全命，</div>
</div>
<!-- end of lg-row -->
<div class="lg-row">
<div class="lg-cell">善护于禁戒，</div>
<div class="lg-cell">辩说美妙法。</div>
</div>
<!-- end of lg-row -->
<div class="lg-row">
<div class="lg-cell">勇健无怯心，</div>
<div class="lg-cell">行圣默然法，</div>
</div>
<!-- end of lg-row -->
<div class="lg-row">
<div class="lg-cell">诸天阿脩罗，</div>
<div class="lg-cell">恒共有战諍。</div>
</div>
<!-- end of lg-row -->
<div class="lg-row">
<div class="lg-cell">一切诸人中，</div>
<div class="lg-cell">悉各有忿竞，</div>
</div>
<!-- end of lg-row -->
<div class="lg-row">
<div class="lg-cell">今我所敬者，</div>
<div class="lg-cell">悉皆离刀杖。</div>
</div>
<!-- end of lg-row -->
<div class="lg-row">
<div class="lg-cell">一切皆积聚，</div>
<div class="lg-cell">彼悉能远离，</div>
</div>
<!-- end of lg-row -->
<div class="lg-row">
<div class="lg-cell">世间所爱着，</div>
<div class="lg-cell">彼心皆捨弃。</div>
</div>
<!-- end of lg-row -->
<div class="lg-row">
<div class="lg-cell">我今敬礼者，</div>
<div class="lg-cell">远离一切过，</div>
</div>
<!-- end of lg-row -->
<div class="lg-row">
<div class="lg-cell">摩得梨！汝今</div>
<div class="lg-cell">应当知此事。』</div>
</div><!-- end of lg --></div>
<p>「尔时，摩得梨复说偈言：</p>
<div class="lg" style="margin-left:2em;">
<div class="lg-row">
<div class="lg-cell" style="text-indent:-2em">「『汝礼者最胜，</div>
<div class="lg-cell">我亦随恭敬，</div>
</div>
<!-- end of lg-row -->
<div class="lg-row">
<div class="lg-cell">摩佉之所礼，</div>
<div class="lg-cell">我今随汝礼。』</div>
</div><!-- end of lg --></div>
<p>「说是偈已，帝释乘舆而去。」</p>
<p>佛告诸比丘：「彼帝释者，处人天自在，尚能敬僧，况汝比丘，出家修道，各宜敬僧。」</p>
<p>佛说是已，诸比丘闻佛所说，欢喜奉行。</p>
<div class="lg" style="margin-left:1em">
<div class="lg-row">
<div class="lg-cell">帝释、摩訶离</div>
<div class="lg-cell">以何因、夜叉</div>
</div>
<!-- end of lg-row -->
<div class="lg-row">
<div class="lg-cell">得眼、得善胜</div>
<div class="lg-cell">缚繫及敬佛</div>
</div>
<!-- end of lg-row -->
<div class="lg-row"><div class="lg-cell">敬法、礼僧十</div></div><!-- end of lg --></div></div></div>
<p class='juan'>别译杂阿含经卷第二</p>
</div><!-- end of div[@id='body'] -->
</body></html>
