<html xmlns="http://www.w3.org/1999/xhtml">
<head>
  <title>别译杂阿含经</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<p class='juan'><a id='mulu289' />别译杂阿含经卷第十四<span class='note-inline'>(丹本第十卷初准)</span></p><p class="byline">失译人名今附秦录</p>
<div class='div-other'><a id='mulu290' />
<p class='h2'>（二六九）</p>
<p>如是我闻：</p>
<p>一时，佛在王舍城耆尼山中。有一天女，名求迦尼娑，本是波纯提女，光色倍常，于其夜中，来詣佛所，威光暉曜，普照此山，悉皆大明，顶礼佛足，在一面坐，即说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「口意宜修善，</div>
<div class="lg-cell">不应作诸恶，</div>
</div>
<!-- end of lg-row -->
<div class="lg-row">
<div class="lg-cell">身不以小恶，</div>
<div class="lg-cell">加害于世间。</div>
</div>
<!-- end of lg-row -->
<div class="lg-row">
<div class="lg-cell">观欲空无实，</div>
<div class="lg-cell">修于念觉意，</div>
</div>
<!-- end of lg-row -->
<div class="lg-row">
<div class="lg-cell">设自不乐苦，</div>
<div class="lg-cell">莫作损减业。」</div>
</div><!-- end of lg --></div>
<p>尔时，世尊讚天曰：「善哉！善哉！如汝所说：</p>
<div class="lg" style="margin-left:2em;">
<div class="lg-row">
<div class="lg-cell" style="text-indent:-2em">「『口意宜修善，</div>
<div class="lg-cell">不应作众恶，</div>
</div>
<!-- end of lg-row -->
<div class="lg-row">
<div class="lg-cell">身不以小恶，</div>
<div class="lg-cell">加害于世间。</div>
</div>
<!-- end of lg-row -->
<div class="lg-row">
<div class="lg-cell">观欲空无实，</div>
<div class="lg-cell">修于念觉意，</div>
</div>
<!-- end of lg-row -->
<div class="lg-row">
<div class="lg-cell">若自不乐苦，</div>
<div class="lg-cell">莫作损减业。』」</div>
</div><!-- end of lg --></div>
<p>时波纯提女闻佛所说，欢喜顶礼，即于坐没，还于天宫。</p></div>
<div class='div-other'><a id='mulu291' />
<p class='h2'>（二七〇）</p>
<p>如是我闻：</p>
<p>一时，佛在舍卫国祇树给孤独园。尔时，阿难告诸比丘：「我今欲演四句之法，咸当善受，至心諦听，<span class='corr'>忆</span>持莫忘。云何名为演四句法？</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「口意宜修善，</div>
<div class="lg-cell">不应作诸恶，</div>
</div>
<!-- end of lg-row -->
<div class="lg-row">
<div class="lg-cell">身不以小恶，</div>
<div class="lg-cell">加害于世间。</div>
</div>
<!-- end of lg-row -->
<div class="lg-row">
<div class="lg-cell">观欲空无实，</div>
<div class="lg-cell">修于念觉意，</div>
</div>
<!-- end of lg-row -->
<div class="lg-row">
<div class="lg-cell">若自不乐苦，</div>
<div class="lg-cell">莫作损减业。」</div>
</div><!-- end of lg --></div>
<p>时有一婆罗门，去阿难不远，闻说斯偈，即便思惟：「如此偈义，义味深远，非是人作，必是非人之所宣说，当往问佛。」作是念已，时，婆罗门即詣佛所，问讯已訖，在一面坐，白佛言：「瞿昙！我从阿难闻说此偈，如我思惟，此偈句义，非人所作。」</p>
<p>佛告婆罗门：「实尔！实尔！实是非人之所宣说，非人所造。我于往时，在王舍城耆尼山中，求迦尼娑天女来詣我所，顶礼我已，在一面坐，即说斯偈。而斯偈者，实非人说。」</p>
<p>时婆罗门闻佛所说，欢喜而去。</p></div>
<div class='div-other'><a id='mulu292' />
<p class='h2'>（二七一）</p>
<p>如是我闻：</p>
<p>一时，佛在王舍城耆尼山中。时求迦尼娑天，本是波纯提女，身光晃曜，犹如电光。淳诚至信，归依三宝，来詣佛所，在一面坐，以此光明，普照此山，悉皆洞然。求迦尼娑天女即说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「我今以种种，</div>
<div class="lg-cell">讚咏佛法僧，</div>
</div>
<!-- end of lg-row -->
<div class="lg-row">
<div class="lg-cell">今但略宣说，</div>
<div class="lg-cell">随意所乐足。</div>
</div>
<!-- end of lg-row -->
<div class="lg-row">
<div class="lg-cell">口意宜修善，</div>
<div class="lg-cell">不应造众恶，</div>
</div>
<!-- end of lg-row -->
<div class="lg-row">
<div class="lg-cell">身不以小过，</div>
<div class="lg-cell">加害于世间。</div>
</div>
<!-- end of lg-row -->
<div class="lg-row">
<div class="lg-cell">观欲性相空，</div>
<div class="lg-cell">修于念觉意，</div>
</div>
<!-- end of lg-row -->
<div class="lg-row">
<div class="lg-cell">若自不乐苦，</div>
<div class="lg-cell">莫作损减业。」</div>
</div><!-- end of lg --></div>
<p>尔时，世尊告天女言：「如是！如是！如汝所说。」求迦尼天女闻佛说已，欢喜顶礼，于此处没，还于天宫。</p></div>
<div class='div-other'><a id='mulu293' />
<p class='h2'>（二七二）</p>
<p>如是我闻：一时，佛在毘舍离北獼猴彼岸精舍之中。时波纯提天女、拙罗天女，光色倍常，往詣佛所，顶礼佛足，在一面坐。时此二天女放大光明，遍照獼猴及毘舍离，悉皆大明。时拙罗天女即说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「世尊婆伽婆，</div>
<div class="lg-cell">无上等正觉，</div>
</div>
<!-- end of lg-row -->
<div class="lg-row">
<div class="lg-cell">在于毘舍离，</div>
<div class="lg-cell">住于大林中。</div>
</div>
<!-- end of lg-row -->
<div class="lg-row">
<div class="lg-cell">求迦尼娑天，</div>
<div class="lg-cell">并及于拙罗，</div>
</div>
<!-- end of lg-row -->
<div class="lg-row">
<div class="lg-cell">波纯提女等，</div>
<div class="lg-cell">稽首尊足下。</div>
</div>
<!-- end of lg-row -->
<div class="lg-row">
<div class="lg-cell">我<span class="corr">往</span>昔曾闻，</div>
<div class="lg-cell">能善称说法，</div>
</div>
<!-- end of lg-row -->
<div class="lg-row">
<div class="lg-cell">牟尼世尊者，</div>
<div class="lg-cell">今现在演说。</div>
</div>
<!-- end of lg-row -->
<div class="lg-row">
<div class="lg-cell">诸有生讥毁，</div>
<div class="lg-cell">如斯深法者，</div>
</div>
<!-- end of lg-row -->
<div class="lg-row">
<div class="lg-cell">是则名愚痴，</div>
<div class="lg-cell">后必堕恶趣。</div>
</div>
<!-- end of lg-row -->
<div class="lg-row">
<div class="lg-cell">有能讚圣法，</div>
<div class="lg-cell">成就具于念，</div>
</div>
<!-- end of lg-row -->
<div class="lg-row">
<div class="lg-cell">是名有智者，</div>
<div class="lg-cell">后必生善处。」</div>
</div><!-- end of lg --></div>
<p>时求迦尼娑天女复说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「口意宜修善，</div>
<div class="lg-cell">不应造众恶，</div>
</div>
<!-- end of lg-row -->
<div class="lg-row">
<div class="lg-cell">身不以小恶，</div>
<div class="lg-cell">加害于世间。</div>
</div>
<!-- end of lg-row -->
<div class="lg-row">
<div class="lg-cell">观欲性相空，</div>
<div class="lg-cell">修于念觉意，</div>
</div>
<!-- end of lg-row -->
<div class="lg-row">
<div class="lg-cell">若自不乐苦，</div>
<div class="lg-cell">莫作损减业。」</div>
</div><!-- end of lg --></div>
<p>尔时，世尊告天女言：「如是！如是！如汝所说。」时天女等闻佛说已，欢喜而去。</p></div>
<div class='div-other'><a id='mulu294' />
<p class='h2'>（二七三）</p>
<p>如是我闻：</p>
<p>一时佛<span class='corr'>在</span>舍卫国祇树给孤独园。时有一天，于其夜中，来詣佛所，威光大明，遍照祇洹，顶礼既已，退坐一面，而说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「不触者勿触，</div>
<div class="lg-cell">触者必还报，</div>
</div>
<!-- end of lg-row -->
<div class="lg-row">
<div class="lg-cell">以如是事故，</div>
<div class="lg-cell">不应妄有触。</div>
</div>
<!-- end of lg-row -->
<div class="lg-row">
<div class="lg-cell">若非津济处，</div>
<div class="lg-cell">不应作渡意。」</div>
</div><!-- end of lg --></div>
<p>尔时，世尊以偈答曰：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「可瞋而不瞋，</div>
<div class="lg-cell">清淨无结使，</div>
</div>
<!-- end of lg-row -->
<div class="lg-row">
<div class="lg-cell">若欲恶加彼，</div>
<div class="lg-cell">恶便及己身。</div>
</div>
<!-- end of lg-row -->
<div class="lg-row">
<div class="lg-cell">如逆风扬土，</div>
<div class="lg-cell">尘来自坌身，</div>
</div>
<!-- end of lg-row -->
<div class="lg-row">
<div class="lg-cell">欲以瞋加彼，</div>
<div class="lg-cell">彼受必还报。</div>
</div>
<!-- end of lg-row -->
<div class="lg-row">
<div class="lg-cell">是二竝名恶，</div>
<div class="lg-cell">两俱不脱患，</div>
</div>
<!-- end of lg-row -->
<div class="lg-row">
<div class="lg-cell">若瞋不加报，</div>
<div class="lg-cell">能伏于大怨。」</div>
</div><!-- end of lg --></div>
<p>尔时，天复以偈讚言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「往昔已曾见，</div>
<div class="lg-cell">婆罗门涅槃，</div>
</div>
<!-- end of lg-row -->
<div class="lg-row">
<div class="lg-cell">久弃捨嫌怖，</div>
<div class="lg-cell">能度世间爱。」</div>
</div><!-- end of lg --></div>
<p>尔时，此天说此偈已，欢喜而去。</p></div>
<div class='div-other'><a id='mulu295' />
<p class='h2'>（二七四）</p>
<p>如是我闻：</p>
<p>一时，佛在舍卫国祇树给孤独园。时有一天，光颜熾盛，容色殊常，来詣佛所，顶礼佛足，在一面坐，而说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「孾愚少智者，</div>
<div class="lg-cell">造于诸恶业，</div>
</div>
<!-- end of lg-row -->
<div class="lg-row">
<div class="lg-cell">为已自作怨，</div>
<div class="lg-cell">后受大苦报。」</div>
</div><!-- end of lg --></div>
<p>尔时，世尊以偈答曰：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「所作业不善，</div>
<div class="lg-cell">作已自烧煮，</div>
</div>
<!-- end of lg-row -->
<div class="lg-row">
<div class="lg-cell">愚痴造众恶，</div>
<div class="lg-cell">受报悲啼哭。」</div>
</div><!-- end of lg --></div>
<p>天复以偈讚言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「往昔已曾见，</div>
<div class="lg-cell">婆罗门涅槃，</div>
</div>
<!-- end of lg-row -->
<div class="lg-row">
<div class="lg-cell">久弃捨嫌怖，</div>
<div class="lg-cell">能度世间爱。」</div>
</div><!-- end of lg --></div>
<p>尔时，此天说此偈已，欢喜顶礼，还于天宫。</p></div>
<div class='div-other'><a id='mulu296' />
<p class='h2'>（二七五）</p>
<p>如是我闻：</p>
<p>一时佛<span class='corr'>在</span>舍卫国祇树给孤独园。时有一天，威容光赫，颜色殊常，来詣佛所，既顶礼已，退坐一面，而说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「不以言说故，</div>
<div class="lg-cell">得名为沙门，</div>
</div>
<!-- end of lg-row -->
<div class="lg-row">
<div class="lg-cell">此实趣向道，</div>
<div class="lg-cell">成就坚履迹。</div>
</div>
<!-- end of lg-row -->
<div class="lg-row">
<div class="lg-cell">若有勇健者，</div>
<div class="lg-cell">能深修禪定，</div>
</div>
<!-- end of lg-row -->
<div class="lg-row">
<div class="lg-cell">获得于解脱，</div>
<div class="lg-cell">坏于魔结缚。</div>
</div>
<!-- end of lg-row -->
<div class="lg-row">
<div class="lg-cell">作及不作业，</div>
<div class="lg-cell">二俱称实说，</div>
</div>
<!-- end of lg-row -->
<div class="lg-row">
<div class="lg-cell">诈伪无诚信，</div>
<div class="lg-cell">智者所弃捐。</div>
</div>
<!-- end of lg-row -->
<div class="lg-row">
<div class="lg-cell">己身实无得，</div>
<div class="lg-cell">虚讚以自憍，</div>
</div>
<!-- end of lg-row -->
<div class="lg-row">
<div class="lg-cell">诈伪虚誑说，</div>
<div class="lg-cell">世间之大贼。」</div>
</div><!-- end of lg --></div>
<p>尔时，世尊以偈答曰：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「不显己功德，</div>
<div class="lg-cell">不知他心行，</div>
</div>
<!-- end of lg-row -->
<div class="lg-row">
<div class="lg-cell">知已复涅槃，</div>
<div class="lg-cell">能度世间爱。」</div>
</div><!-- end of lg --></div>
<p>尔时，此天闻佛偈已，而白佛言：「我于今者，实有罪过，唯愿听我诚心懺悔。」时佛默然。天复说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「我今说罪悔，</div>
<div class="lg-cell">汝不受我悔，</div>
</div>
<!-- end of lg-row -->
<div class="lg-row">
<div class="lg-cell">怀恶心不善，</div>
<div class="lg-cell">不捨于怨嫌。」</div>
</div><!-- end of lg --></div>
<p>世尊以偈复答天曰：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「说罪言懺悔，</div>
<div class="lg-cell">内心实不灭，</div>
</div>
<!-- end of lg-row -->
<div class="lg-row">
<div class="lg-cell">云何除嫌隟？</div>
<div class="lg-cell">云何而得善？」</div>
</div><!-- end of lg --></div>
<p>天又说偈重问曰：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「人谁无愆过？</div>
<div class="lg-cell">人谁无误失？</div>
</div>
<!-- end of lg-row -->
<div class="lg-row">
<div class="lg-cell">何谁离愚痴？</div>
<div class="lg-cell">何谁常具念？」</div>
</div><!-- end of lg --></div>
<p>尔时，世尊以偈答曰：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「如来婆伽婆，</div>
<div class="lg-cell">正智得解脱，</div>
</div>
<!-- end of lg-row -->
<div class="lg-row">
<div class="lg-cell">彼无诸愆过，</div>
<div class="lg-cell">亦复无得失，</div>
</div>
<!-- end of lg-row -->
<div class="lg-row">
<div class="lg-cell">彼已离愚痴，</div>
<div class="lg-cell">能具于正念。」</div>
</div><!-- end of lg --></div>
<p>天复以偈讚言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「我昔已曾见，</div>
<div class="lg-cell">婆罗门涅槃，</div>
</div>
<!-- end of lg-row -->
<div class="lg-row">
<div class="lg-cell">久弃捨嫌怖，</div>
<div class="lg-cell">能度世间爱。」</div>
</div><!-- end of lg --></div>
<p>尔时，此天说此偈已，欢喜而去。</p></div>
<div class='div-other'><a id='mulu297' />
<p class='h2'>（二七六）</p>
<p>如是我闻：</p>
<p>一时，佛在王舍城迦兰陀竹林。尔时，提婆达多友瞿迦梨，往詣佛所，在一面立。佛告瞿迦梨：「汝于舍利弗有缘，莫生嫌想。舍利弗、目连淨修梵行，心意柔软，汝莫生嫌<span class='corr'>恨</span>，长夜受诸苦恼。」</p>
<p>瞿迦梨言：「我信佛语，我随于佛，然舍利弗、目连实有恶欲，恶欲于彼，实得自在，彼随恶欲。」</p>
<p>佛复告瞿迦梨：「汝今勿于彼二人所，生嫌恨心。」如是至三。而瞿迦梨虽闻佛言，恶心不改，捨佛而去。去佛不远，身生恶疮，初如芥子，须臾之顷，犹如豆许，复渐长大，如毘梨果，身体烂溃，脓血流出，身坏命终，堕大莲华地狱。</p>
<p>时有三天，光色倍常，于其夜中，来至佛所，顶礼佛足，在一面立。第一天白佛言：「世尊！瞿迦梨是夜命终。」第二天言：「堕大莲华地狱。」第三天即说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「夫人生世，</div>
<div class="lg-cell">斧在口中，</div>
<div class="lg-cell">由其恶言，</div>
</div>
<!-- end of lg-row -->
<div class="lg-row">
<div class="lg-cell">自斩其身。</div>
<div class="lg-cell">应讚而毁，</div>
<div class="lg-cell">应毁而讚，</div>
</div>
<!-- end of lg-row -->
<div class="lg-row">
<div class="lg-cell">口出綺语，</div>
<div class="lg-cell">后受苦殃。</div>
<div class="lg-cell">綺语夺财，</div>
</div>
<!-- end of lg-row -->
<div class="lg-row">
<div class="lg-cell">是故小过，</div>
<div class="lg-cell">谤佛圣贤，</div>
<div class="lg-cell">是名大患。</div>
</div>
<!-- end of lg-row -->
<div class="lg-row">
<div class="lg-cell">受苦长远，</div>
<div class="lg-cell">具满百千，</div>
<div class="lg-cell">入尼罗浮，</div>
</div>
<!-- end of lg-row -->
<div class="lg-row">
<div class="lg-cell">及三十六，</div>
<div class="lg-cell">入阿浮陀，</div>
<div class="lg-cell">乃至堕彼，</div>
</div>
<!-- end of lg-row -->
<div class="lg-row">
<div class="lg-cell">五阿浮陀。</div>
<div class="lg-cell">诽谤贤圣，</div>
<div class="lg-cell">口意造恶，</div>
</div>
<!-- end of lg-row -->
<div class="lg-row"><div class="lg-cell">入斯地狱。」</div></div><!-- end of lg --></div>
<p>时彼三天礼佛足已，还于天宫。</p>
<p>尔时，佛告诸比丘：「汝等欲闻彼阿浮陀地狱寿命长短以不？」</p>
<p>比丘白言：「愿为我说，我等闻已，信受忆持。」</p>
<p>尔时，世尊告诸比丘：「二十佉利胡麻得波罗捺，满溢一车，有长寿人，足满百年取其一粒，如是胡麻一切都尽，此阿浮陀地狱所得寿命，犹故未尽。此二十阿浮陀觝，成一尼罗浮陀。二十尼罗浮陀觝，一呵吒吒。二十呵吒吒觝，一睺睺。二十睺睺觝，一莲华地狱。二十莲华地狱觝，一大莲华地狱。瞿迦梨比丘以谤舍利弗、目连故，堕是大莲华地狱中。」</p>
<p>佛告诸比丘：「被烧燋柱，尚不应谤，况情识类。」</p>
<p>佛说是已，诸比丘闻佛所说，欢喜奉行。</p></div>
<div class='div-other'><a id='mulu298' />
<p class='h2'>（二七七）</p>
<p>如是我闻：</p>
<p>一时，佛在舍卫国祇树给孤独园。时有一天，光色倍常，威颜晃曜，遍照祇洹，来詣顶礼，退坐一面，而说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「云何轻贱他，</div>
<div class="lg-cell">及不轻贱他？</div>
</div>
<!-- end of lg-row -->
<div class="lg-row">
<div class="lg-cell">为他所轻贱，</div>
<div class="lg-cell">以何为首目？</div>
</div>
<!-- end of lg-row -->
<div class="lg-row">
<div class="lg-cell">我今问如来，</div>
<div class="lg-cell">大仙为我说。」</div>
</div><!-- end of lg --></div>
<p>尔时，世尊以偈答曰：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「善知不轻贱，</div>
<div class="lg-cell">不知名轻贱。</div>
</div>
<!-- end of lg-row -->
<div class="lg-row">
<div class="lg-cell">乐法名恭敬，</div>
<div class="lg-cell">慢法名不恭。</div>
</div>
<!-- end of lg-row -->
<div class="lg-row">
<div class="lg-cell">不近善知识，</div>
<div class="lg-cell">是名不敬首。</div>
</div>
<!-- end of lg-row -->
<div class="lg-row">
<div class="lg-cell">乐行于非法，</div>
<div class="lg-cell">亲友生怨嫉。</div>
</div>
<!-- end of lg-row -->
<div class="lg-row">
<div class="lg-cell">与怨为亲友，</div>
<div class="lg-cell">是为不敬首。</div>
</div>
<!-- end of lg-row -->
<div class="lg-row">
<div class="lg-cell">如有妇女人，</div>
<div class="lg-cell">履行不贞良，</div>
</div>
<!-- end of lg-row -->
<div class="lg-row">
<div class="lg-cell">好与姦婬通，</div>
<div class="lg-cell">作于无理行，</div>
</div>
<!-- end of lg-row -->
<div class="lg-row">
<div class="lg-cell">男子违礼度，</div>
<div class="lg-cell">其义亦复然，</div>
</div>
<!-- end of lg-row -->
<div class="lg-row">
<div class="lg-cell">如是等名为，</div>
<div class="lg-cell">轻贱之元首。</div>
</div>
<!-- end of lg-row -->
<div class="lg-row">
<div class="lg-cell">斗秤欺誑人，</div>
<div class="lg-cell">巧伪不均平，</div>
</div>
<!-- end of lg-row -->
<div class="lg-row">
<div class="lg-cell">苟且怀贪利，</div>
<div class="lg-cell">是名轻贱首。</div>
</div>
<!-- end of lg-row -->
<div class="lg-row">
<div class="lg-cell">博弈相侵欺，</div>
<div class="lg-cell">损丧钱财尽，</div>
</div>
<!-- end of lg-row -->
<div class="lg-row">
<div class="lg-cell">如是等名为，</div>
<div class="lg-cell">轻贱之首目。</div>
</div>
<!-- end of lg-row -->
<div class="lg-row">
<div class="lg-cell">嗜睡着美味，</div>
<div class="lg-cell">早眠而晚起，</div>
</div>
<!-- end of lg-row -->
<div class="lg-row">
<div class="lg-cell">懈怠于事务，</div>
<div class="lg-cell">而复憙瞋恚，</div>
</div>
<!-- end of lg-row -->
<div class="lg-row">
<div class="lg-cell">如斯之等人，</div>
<div class="lg-cell">亦名轻贱首。</div>
</div>
<!-- end of lg-row -->
<div class="lg-row">
<div class="lg-cell">耳璫及鐶釧，</div>
<div class="lg-cell">擎盖锦屣履，</div>
</div>
<!-- end of lg-row -->
<div class="lg-row">
<div class="lg-cell">贫穷自严饰，</div>
<div class="lg-cell">是名轻贱首。</div>
</div>
<!-- end of lg-row -->
<div class="lg-row">
<div class="lg-cell">财物既尠少，</div>
<div class="lg-cell">爱着情愈浓，</div>
</div>
<!-- end of lg-row -->
<div class="lg-row">
<div class="lg-cell">虽生刹利种，</div>
<div class="lg-cell">冀求得王位，</div>
</div>
<!-- end of lg-row -->
<div class="lg-row">
<div class="lg-cell">如是愚痴人，</div>
<div class="lg-cell">是名轻贱首。</div>
</div>
<!-- end of lg-row -->
<div class="lg-row">
<div class="lg-cell">财宝其业大，</div>
<div class="lg-cell">多眷属亲友，</div>
</div>
<!-- end of lg-row -->
<div class="lg-row">
<div class="lg-cell">自食于美味，</div>
<div class="lg-cell">不分施与他，</div>
</div>
<!-- end of lg-row -->
<div class="lg-row">
<div class="lg-cell">受他好饮食，</div>
<div class="lg-cell">及得财宝利，</div>
</div>
<!-- end of lg-row -->
<div class="lg-row">
<div class="lg-cell">彼来至己家，</div>
<div class="lg-cell">都无报答心，</div>
</div>
<!-- end of lg-row -->
<div class="lg-row">
<div class="lg-cell">乃至不与食，</div>
<div class="lg-cell">是名轻贱首。</div>
</div>
<!-- end of lg-row -->
<div class="lg-row">
<div class="lg-cell">父母年朽迈，</div>
<div class="lg-cell">衰老既至已，</div>
</div>
<!-- end of lg-row -->
<div class="lg-row">
<div class="lg-cell">自食于甘美，</div>
<div class="lg-cell">终不知供养，</div>
</div>
<!-- end of lg-row -->
<div class="lg-row">
<div class="lg-cell">如斯之等人，</div>
<div class="lg-cell">是名轻贱首。</div>
</div>
<!-- end of lg-row -->
<div class="lg-row">
<div class="lg-cell">父母及兄弟，</div>
<div class="lg-cell">亲属并姊妹，</div>
</div>
<!-- end of lg-row -->
<div class="lg-row">
<div class="lg-cell">打骂出恶言，</div>
<div class="lg-cell">是名轻贱首。</div>
</div>
<!-- end of lg-row -->
<div class="lg-row">
<div class="lg-cell">沙门婆罗门，</div>
<div class="lg-cell">中时来至家，</div>
</div>
<!-- end of lg-row -->
<div class="lg-row">
<div class="lg-cell">不请不施食，</div>
<div class="lg-cell">是名轻贱首。</div>
</div>
<!-- end of lg-row -->
<div class="lg-row">
<div class="lg-cell">沙门婆罗门，</div>
<div class="lg-cell">及贫穷乞匃，</div>
</div>
<!-- end of lg-row -->
<div class="lg-row">
<div class="lg-cell">骂辱不施食，</div>
<div class="lg-cell">是名轻贱首。</div>
</div>
<!-- end of lg-row -->
<div class="lg-row">
<div class="lg-cell">谤佛及声闻，</div>
<div class="lg-cell">出家在家人，</div>
</div>
<!-- end of lg-row -->
<div class="lg-row">
<div class="lg-cell">为此非法事，</div>
<div class="lg-cell">是名轻贱首。</div>
</div>
<!-- end of lg-row -->
<div class="lg-row">
<div class="lg-cell">实非是罗汉，</div>
<div class="lg-cell">自称是罗汉，</div>
</div>
<!-- end of lg-row -->
<div class="lg-row">
<div class="lg-cell">天人婆罗门，</div>
<div class="lg-cell">沙门中大贼，</div>
</div>
<!-- end of lg-row -->
<div class="lg-row">
<div class="lg-cell">若为如是者，</div>
<div class="lg-cell">是<span class="corr">名</span>轻贱首。</div>
</div>
<!-- end of lg-row -->
<div class="lg-row">
<div class="lg-cell">如斯之等类，</div>
<div class="lg-cell">为他所轻贱，</div>
</div>
<!-- end of lg-row -->
<div class="lg-row">
<div class="lg-cell">世间可轻贱，</div>
<div class="lg-cell">我悉知见之，</div>
</div>
<!-- end of lg-row -->
<div class="lg-row">
<div class="lg-cell">宜应远捨离，</div>
<div class="lg-cell">如怖畏嶮道。」</div>
</div><!-- end of lg --></div>
<p>天复以偈讚言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「我昔已曾见，</div>
<div class="lg-cell">婆罗门涅槃，</div>
</div>
<!-- end of lg-row -->
<div class="lg-row">
<div class="lg-cell">久弃捨嫌怖，</div>
<div class="lg-cell">能度世间爱。」</div>
</div><!-- end of lg --></div>
<p>尔时，此天说此偈已，欢喜而去。</p></div>
<div class='div-other'><a id='mulu299' />
<p class='h2'>（二七八）</p>
<p>如是我闻：</p>
<p>一时，佛在舍卫国祇树给孤独园。时有一天，颜容暉赫，光色甚明，遍于祇洹，来詣佛所，顶礼足已，退坐一面，而说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「谁名为敬顺？</div>
<div class="lg-cell">谁名为陵邈？</div>
</div>
<!-- end of lg-row -->
<div class="lg-row">
<div class="lg-cell">谁为孾愚戏，</div>
<div class="lg-cell">如小儿弄土？」</div>
</div><!-- end of lg --></div>
<p>尔时，世尊以偈答曰：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「男子若敬顺，</div>
<div class="lg-cell">女人必陵邈。</div>
</div>
<!-- end of lg-row -->
<div class="lg-row">
<div class="lg-cell">男子若陵邈，</div>
<div class="lg-cell">女人必敬顺。</div>
</div>
<!-- end of lg-row -->
<div class="lg-row">
<div class="lg-cell">女人孾愚戏，</div>
<div class="lg-cell">如小儿弄土。」</div>
</div><!-- end of lg --></div>
<p>天复以偈讚言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「我昔已曾见，</div>
<div class="lg-cell">婆罗门涅槃，</div>
</div>
<!-- end of lg-row -->
<div class="lg-row">
<div class="lg-cell">久弃捨嫌怖，</div>
<div class="lg-cell">能度世间爱。」</div>
</div><!-- end of lg --></div>
<p>尔时，此天说此偈已，欢喜还宫。</p></div>
<div class='div-other'><a id='mulu300' />
<p class='h2'>（二七九）</p>
<p>如是我闻：</p>
<p>一时，佛在舍卫国祇树给孤独园。时有一天，身光晃曜，犹如电光，遍照祇洹，赫然甚明，来詣佛所，顶礼足已，退坐一面，而说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「觉观意欲来，</div>
<div class="lg-cell">遮止应遮止，</div>
</div>
<!-- end of lg-row -->
<div class="lg-row">
<div class="lg-cell">一切尽遮止，</div>
<div class="lg-cell">不造生死尘。」</div>
</div><!-- end of lg --></div>
<p>尔时，世尊以偈答曰：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「觉观意欲来，</div>
<div class="lg-cell">遮止应遮止，</div>
</div>
<!-- end of lg-row -->
<div class="lg-row">
<div class="lg-cell">不应一切遮，</div>
<div class="lg-cell">但遮恶觉观。</div>
</div>
<!-- end of lg-row -->
<div class="lg-row">
<div class="lg-cell">恶恶应遮止，</div>
<div class="lg-cell">遮止能遮止，</div>
</div>
<!-- end of lg-row -->
<div class="lg-row">
<div class="lg-cell">若能如是者，</div>
<div class="lg-cell">不为生死遮。」</div>
</div><!-- end of lg --></div>
<p>天复以偈讚言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「我昔已曾见，</div>
<div class="lg-cell">婆罗门涅槃，</div>
</div>
<!-- end of lg-row -->
<div class="lg-row">
<div class="lg-cell">久弃捨嫌怖，</div>
<div class="lg-cell">能度世间爱。」</div>
</div><!-- end of lg --></div>
<p>尔时，此天说此偈已，欢喜还宫。</p></div>
<div class='div-other'><a id='mulu301' />
<p class='h2'>（二八〇）</p>
<p>如是我闻：</p>
<p>一时，佛在舍卫国祇树给孤独园。时有一天，身光晃曜，遍照祇洹，来詣佛所，礼佛足已，退坐一面，而说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「云何得名称？</div>
<div class="lg-cell">云何得财业？</div>
</div>
<!-- end of lg-row -->
<div class="lg-row">
<div class="lg-cell">云何得称誉？</div>
<div class="lg-cell">云何得亲友？」</div>
</div><!-- end of lg --></div>
<p>尔时，世尊以偈答曰：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「持戒得名称，</div>
<div class="lg-cell">布施得财宝，</div>
</div>
<!-- end of lg-row -->
<div class="lg-row">
<div class="lg-cell">实语得称誉，</div>
<div class="lg-cell">普施众皆亲。」</div>
</div><!-- end of lg --></div>
<p>天复以偈讚言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「我昔已曾见，</div>
<div class="lg-cell">婆罗门涅槃，</div>
</div>
<!-- end of lg-row -->
<div class="lg-row">
<div class="lg-cell">久弃捨嫌怖，</div>
<div class="lg-cell">能度世间爱。」</div>
</div><!-- end of lg --></div>
<p>尔时，此天说此偈已，欢喜还宫。</p></div>
<div class='div-other'><a id='mulu302' />
<p class='h2'>（二八一）</p>
<p>如是我闻：</p>
<p>一时，佛在舍卫国祇树给孤独园。时有一天，光颜晃曜，赫然甚明，遍于祇洹，来詣佛所，顶礼佛足，退坐一面，而说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「云何生为人，</div>
<div class="lg-cell">如见极明了，</div>
</div>
<!-- end of lg-row -->
<div class="lg-row">
<div class="lg-cell">集诸财宝利，</div>
<div class="lg-cell">多少义云何？」</div>
</div><!-- end of lg --></div>
<p>尔时，世尊以偈答曰：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「先学众技能，</div>
<div class="lg-cell">次集诸财宝，</div>
</div>
<!-- end of lg-row -->
<div class="lg-row">
<div class="lg-cell">集财为四分，</div>
<div class="lg-cell">一分供衣食，</div>
</div>
<!-- end of lg-row -->
<div class="lg-row">
<div class="lg-cell">二分营作事，</div>
<div class="lg-cell">一分俟匱乏。</div>
</div>
<!-- end of lg-row -->
<div class="lg-row">
<div class="lg-cell">种田是初业，</div>
<div class="lg-cell">商估是为次，</div>
</div>
<!-- end of lg-row -->
<div class="lg-row">
<div class="lg-cell">蕃息养牛群，</div>
<div class="lg-cell">羔<span class="corr">羊</span>并六畜。</div>
</div>
<!-- end of lg-row -->
<div class="lg-row">
<div class="lg-cell">复有诸子息，</div>
<div class="lg-cell">各为求妻妇，</div>
</div>
<!-- end of lg-row -->
<div class="lg-row">
<div class="lg-cell">出女并姊妹，</div>
<div class="lg-cell">及六畜家法，</div>
</div>
<!-- end of lg-row -->
<div class="lg-row">
<div class="lg-cell">调和得利乐，</div>
<div class="lg-cell">不和得苦恼。</div>
</div>
<!-- end of lg-row -->
<div class="lg-row">
<div class="lg-cell">作事令终訖，</div>
<div class="lg-cell">终不中休废，</div>
</div>
<!-- end of lg-row -->
<div class="lg-row">
<div class="lg-cell">智者善思惟，</div>
<div class="lg-cell">深知于得失。</div>
</div>
<!-- end of lg-row -->
<div class="lg-row">
<div class="lg-cell">善解作不作，</div>
<div class="lg-cell">财宝来趣己，</div>
</div>
<!-- end of lg-row -->
<div class="lg-row">
<div class="lg-cell">如河归大海，</div>
<div class="lg-cell">勤修于事业。</div>
</div>
<!-- end of lg-row -->
<div class="lg-row">
<div class="lg-cell">如蜂採众华，</div>
<div class="lg-cell">日日常增长，</div>
</div>
<!-- end of lg-row -->
<div class="lg-row">
<div class="lg-cell">昼夜聚财业，</div>
<div class="lg-cell">如彼蜂增长。</div>
</div>
<!-- end of lg-row -->
<div class="lg-row">
<div class="lg-cell">财不寄老朽，</div>
<div class="lg-cell">不与边远人，</div>
</div>
<!-- end of lg-row -->
<div class="lg-row">
<div class="lg-cell">恶人作鄙业，</div>
<div class="lg-cell">势力胜己者，</div>
</div>
<!-- end of lg-row -->
<div class="lg-row">
<div class="lg-cell">终不以财宝，</div>
<div class="lg-cell">与如是等人。</div>
</div>
<!-- end of lg-row -->
<div class="lg-row">
<div class="lg-cell">与财为亲厚，</div>
<div class="lg-cell">债索时忿諍，</div>
</div>
<!-- end of lg-row -->
<div class="lg-row">
<div class="lg-cell">怪哉财义利，</div>
<div class="lg-cell">失财失亲友。</div>
</div>
<!-- end of lg-row -->
<div class="lg-row">
<div class="lg-cell">但如法聚财，</div>
<div class="lg-cell">不应作非法，</div>
</div>
<!-- end of lg-row -->
<div class="lg-row">
<div class="lg-cell">丈夫如法作，</div>
<div class="lg-cell">端严极熾盛。</div>
</div>
<!-- end of lg-row -->
<div class="lg-row">
<div class="lg-cell">既能自衣食，</div>
<div class="lg-cell">又复惠施人，</div>
</div>
<!-- end of lg-row -->
<div class="lg-row">
<div class="lg-cell">调适不失度，</div>
<div class="lg-cell">命终得生天。」</div>
</div><!-- end of lg --></div>
<p>天复以偈讚曰：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「我昔已曾见，</div>
<div class="lg-cell">婆罗门涅槃，</div>
</div>
<!-- end of lg-row -->
<div class="lg-row">
<div class="lg-cell">久弃捨嫌怖，</div>
<div class="lg-cell">以度世间爱。」</div>
</div><!-- end of lg --></div>
<p>尔时，此天说此偈已，欢喜还宫。</p></div>
<div class='div-other'><a id='mulu303' />
<p class='h2'>（二八二）</p>
<p>如是我闻：</p>
<p>一时，佛在舍卫国祇树给孤独园。尔时，佛告诸比丘：「乃往古昔，俱萨罗国有一善弹琴人，名俱[少/兔]罗，涉路而行。时有六天女各乘宫殿，陵虚而行。天等出宫，语此人言：『舅可为我弹奏清琴，我当歌舞。』时弹琴人覩其容貌，光明异常，生希有想。问言：『姊妹！作何功德，得生斯处？尔先为我说其先因，我当为尔弹奏清琴。』天女答曰：『汝今但当为我弹琴，我于歌中，自说往缘。』时俱[少/兔]罗于六天前即鼓琴，时，第一天女而说偈言：</p>
<div class="lg" style="margin-left:2em;">
<div class="lg-row">
<div class="lg-cell" style="text-indent:-2em">「『诸能以上衣，</div>
<div class="lg-cell">用施于他人，</div>
</div>
<!-- end of lg-row -->
<div class="lg-row">
<div class="lg-cell">人中生尊胜，</div>
<div class="lg-cell">处天如我今。</div>
</div>
<!-- end of lg-row -->
<div class="lg-row">
<div class="lg-cell">身如真金聚，</div>
<div class="lg-cell">光色甚凞怡，</div>
</div>
<!-- end of lg-row -->
<div class="lg-row">
<div class="lg-cell">天女有数百，</div>
<div class="lg-cell">我为最尊胜。</div>
</div>
<!-- end of lg-row -->
<div class="lg-row">
<div class="lg-cell">施于所爱物，</div>
<div class="lg-cell">其福胜如是。』</div>
</div><!-- end of lg --></div>
<p>「第二天女复说偈言：</p>
<div class="lg" style="margin-left:2em;">
<div class="lg-row">
<div class="lg-cell" style="text-indent:-2em">「『若以诸上味，</div>
<div class="lg-cell">餚饍饮食施，</div>
</div>
<!-- end of lg-row -->
<div class="lg-row">
<div class="lg-cell">生人为男女，</div>
<div class="lg-cell">男女中最胜。</div>
</div>
<!-- end of lg-row -->
<div class="lg-row">
<div class="lg-cell">若生于天上，</div>
<div class="lg-cell">犹如我今日，</div>
</div>
<!-- end of lg-row -->
<div class="lg-row">
<div class="lg-cell">以捨所爱故，</div>
<div class="lg-cell">随意受快乐。</div>
</div>
<!-- end of lg-row -->
<div class="lg-row">
<div class="lg-cell">汝观我宫殿，</div>
<div class="lg-cell">乘空自在行，</div>
</div>
<!-- end of lg-row -->
<div class="lg-row">
<div class="lg-cell">身如真金聚，</div>
<div class="lg-cell">光颜甚殊妙。</div>
</div>
<!-- end of lg-row -->
<div class="lg-row">
<div class="lg-cell">天女有数百，</div>
<div class="lg-cell">我为最尊胜，</div>
</div>
<!-- end of lg-row -->
<div class="lg-row">
<div class="lg-cell">施上味饮食，</div>
<div class="lg-cell">获胜报如是。』</div>
</div><!-- end of lg --></div>
<p>「第三天女复说偈言：</p>
<div class="lg" style="margin-left:2em;">
<div class="lg-row">
<div class="lg-cell" style="text-indent:-2em">「『若以胜妙香，</div>
<div class="lg-cell">布施而修福，</div>
</div>
<!-- end of lg-row -->
<div class="lg-row">
<div class="lg-cell">生人得尊胜，</div>
<div class="lg-cell">处天如我身，</div>
</div>
<!-- end of lg-row -->
<div class="lg-row">
<div class="lg-cell">以捨所爱故，</div>
<div class="lg-cell">随意受快乐。</div>
</div>
<!-- end of lg-row -->
<div class="lg-row">
<div class="lg-cell">汝观我宫殿，</div>
<div class="lg-cell">乘空自在行，</div>
</div>
<!-- end of lg-row -->
<div class="lg-row">
<div class="lg-cell">身如真金聚，</div>
<div class="lg-cell">光颜甚殊妙。</div>
</div>
<!-- end of lg-row -->
<div class="lg-row">
<div class="lg-cell">天女有数百，</div>
<div class="lg-cell">我为最尊胜，</div>
</div>
<!-- end of lg-row -->
<div class="lg-row">
<div class="lg-cell">以施胜香故，</div>
<div class="lg-cell">获报得如是。』</div>
</div><!-- end of lg --></div>
<p>「第四天女复说偈言：</p>
<div class="lg" style="margin-left:2em;">
<div class="lg-row">
<div class="lg-cell" style="text-indent:-2em">「『我本人中时，</div>
<div class="lg-cell">孝事难舅姑，</div>
</div>
<!-- end of lg-row -->
<div class="lg-row">
<div class="lg-cell">骂詈麁恶言，</div>
<div class="lg-cell">我悉能忍受。</div>
</div>
<!-- end of lg-row -->
<div class="lg-row">
<div class="lg-cell">是故于今者，</div>
<div class="lg-cell">获得此天身，</div>
</div>
<!-- end of lg-row -->
<div class="lg-row">
<div class="lg-cell">以能孝顺故，</div>
<div class="lg-cell">随意受快乐。</div>
</div>
<!-- end of lg-row -->
<div class="lg-row">
<div class="lg-cell">汝观我宫殿，</div>
<div class="lg-cell">乘空自在行，</div>
</div>
<!-- end of lg-row -->
<div class="lg-row">
<div class="lg-cell">身如真金聚，</div>
<div class="lg-cell">光颜甚殊妙。</div>
</div>
<!-- end of lg-row -->
<div class="lg-row">
<div class="lg-cell">天女有百数，</div>
<div class="lg-cell">我为最尊胜，</div>
</div>
<!-- end of lg-row -->
<div class="lg-row">
<div class="lg-cell">以能孝事故，</div>
<div class="lg-cell">获胜报如是。』</div>
</div><!-- end of lg --></div>
<p>「第五天女复说偈言：</p>
<div class="lg" style="margin-left:2em;">
<div class="lg-row">
<div class="lg-cell" style="text-indent:-2em">「『我于先身时，</div>
<div class="lg-cell">属人为婢使，</div>
</div>
<!-- end of lg-row -->
<div class="lg-row">
<div class="lg-cell">奉侍于大家，</div>
<div class="lg-cell">随顺不瞋戾，</div>
</div>
<!-- end of lg-row -->
<div class="lg-row">
<div class="lg-cell">精勤不懈怠，</div>
<div class="lg-cell">早起而晚卧。</div>
</div>
<!-- end of lg-row -->
<div class="lg-row">
<div class="lg-cell">若于大家所，</div>
<div class="lg-cell">得少饮食时，</div>
</div>
<!-- end of lg-row -->
<div class="lg-row">
<div class="lg-cell">分施于沙门，</div>
<div class="lg-cell">及与婆罗门，</div>
</div>
<!-- end of lg-row -->
<div class="lg-row">
<div class="lg-cell">是故得天身，</div>
<div class="lg-cell">随意受快乐。</div>
</div>
<!-- end of lg-row -->
<div class="lg-row">
<div class="lg-cell">汝观我宫殿，</div>
<div class="lg-cell">乘空自在行，</div>
</div>
<!-- end of lg-row -->
<div class="lg-row">
<div class="lg-cell">身如真金聚，</div>
<div class="lg-cell">光颜甚殊妙。</div>
</div>
<!-- end of lg-row -->
<div class="lg-row">
<div class="lg-cell">天女数百中，</div>
<div class="lg-cell">我最为尊胜，</div>
</div>
<!-- end of lg-row -->
<div class="lg-row">
<div class="lg-cell">处贱修福田，</div>
<div class="lg-cell">获胜报如是。』</div>
</div><!-- end of lg --></div>
<p>「第六天女复说偈言：</p>
<div class="lg" style="margin-left:2em;">
<div class="lg-row">
<div class="lg-cell" style="text-indent:-2em">「『我于先身时，</div>
<div class="lg-cell">得见于比丘，</div>
</div>
<!-- end of lg-row -->
<div class="lg-row">
<div class="lg-cell">及以比丘尼，</div>
<div class="lg-cell">生大欢喜心。</div>
</div>
<!-- end of lg-row -->
<div class="lg-row">
<div class="lg-cell">彼教我精勤，</div>
<div class="lg-cell">得闻彼说法，</div>
</div>
<!-- end of lg-row -->
<div class="lg-row">
<div class="lg-cell">一日受斋法，</div>
<div class="lg-cell">是故今生天。</div>
</div>
<!-- end of lg-row -->
<div class="lg-row">
<div class="lg-cell">随意受快乐，</div>
<div class="lg-cell">汝观我宫殿，</div>
</div>
<!-- end of lg-row -->
<div class="lg-row">
<div class="lg-cell">乘空自在行，</div>
<div class="lg-cell">身如真金色，</div>
</div>
<!-- end of lg-row -->
<div class="lg-row">
<div class="lg-cell">光颜甚殊妙。</div>
<div class="lg-cell">天女数百中，</div>
</div>
<!-- end of lg-row -->
<div class="lg-row">
<div class="lg-cell">我为最<span class="corr">尊胜</span>。</div>
<div class="lg-cell">汝今且观我，</div>
</div>
<!-- end of lg-row -->
<div class="lg-row">
<div class="lg-cell">以用善教故，</div>
<div class="lg-cell">获胜报如是。』</div>
</div><!-- end of lg --></div>
<p>「时弹琴者复说偈言：</p>
<div class="lg" style="margin-left:2em;">
<div class="lg-row">
<div class="lg-cell" style="text-indent:-2em">「『我今极善行，</div>
<div class="lg-cell">可乐萨罗林，</div>
</div>
<!-- end of lg-row -->
<div class="lg-row">
<div class="lg-cell">我今见天女，</div>
<div class="lg-cell">晃曜如电光，</div>
</div>
<!-- end of lg-row -->
<div class="lg-row">
<div class="lg-cell">见闻如斯事，</div>
<div class="lg-cell">还归造功德。』」</div>
</div><!-- end of lg --></div>
<p>尔时，比丘闻佛所说，欢喜奉行。</p></div>
<div class='div-other'><a id='mulu304' />
<p class='h2'>（二八三）</p>
<p>如是我闻：</p>
<p>一时，佛在舍卫国祇树给孤独园。时有一天，光色倍常，来至佛所，顶礼佛足，在一面坐。是天威德，光明熾盛，普照祇洹，悉皆大明。彼天尔时即说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「云何起必坏？</div>
<div class="lg-cell">云何遮不生？</div>
</div>
<!-- end of lg-row -->
<div class="lg-row">
<div class="lg-cell">云何捨所畏？</div>
<div class="lg-cell">云何成法乐？」</div>
</div><!-- end of lg --></div>
<p>尔时，世尊以偈答曰：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「瞋恚起时灭，</div>
<div class="lg-cell">贪欲生必遮，</div>
</div>
<!-- end of lg-row -->
<div class="lg-row">
<div class="lg-cell">弃无明无畏，</div>
<div class="lg-cell">证灭最为乐。</div>
</div>
<!-- end of lg-row -->
<div class="lg-row">
<div class="lg-cell">弃恚捨贪欲，</div>
<div class="lg-cell">出于诸结使，</div>
</div>
<!-- end of lg-row -->
<div class="lg-row">
<div class="lg-cell">不着于色名，</div>
<div class="lg-cell">观诸法空林。</div>
</div>
<!-- end of lg-row -->
<div class="lg-row">
<div class="lg-cell">欲为生死根，</div>
<div class="lg-cell">欲能生诸苦，</div>
</div>
<!-- end of lg-row -->
<div class="lg-row">
<div class="lg-cell">断欲得解脱，</div>
<div class="lg-cell">诸苦亦复然。</div>
</div>
<!-- end of lg-row -->
<div class="lg-row">
<div class="lg-cell">苦得解脱故，</div>
<div class="lg-cell">苦本亦解脱，</div>
</div>
<!-- end of lg-row -->
<div class="lg-row">
<div class="lg-cell">孾愚无智者，</div>
<div class="lg-cell">放逸不观苦。</div>
</div>
<!-- end of lg-row -->
<div class="lg-row">
<div class="lg-cell">是故没苦海，</div>
<div class="lg-cell">缠缚无穷已，</div>
</div>
<!-- end of lg-row -->
<div class="lg-row">
<div class="lg-cell">智者捡乱心，</div>
<div class="lg-cell">不宜着诸欲。</div>
</div>
<!-- end of lg-row -->
<div class="lg-row">
<div class="lg-cell">夫为放逸行，</div>
<div class="lg-cell">能坏禪定乐，</div>
</div>
<!-- end of lg-row -->
<div class="lg-row">
<div class="lg-cell">是故应摄想，</div>
<div class="lg-cell">勿得着欲染。</div>
</div>
<!-- end of lg-row -->
<div class="lg-row">
<div class="lg-cell">譬如巨富者，</div>
<div class="lg-cell">守护其珍宝。」</div>
</div><!-- end of lg --></div>
<p>尔时，天复以偈讚言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「往昔已曾见，</div>
<div class="lg-cell">婆罗门涅槃，</div>
</div>
<!-- end of lg-row -->
<div class="lg-row">
<div class="lg-cell">嫌怖已弃捨，</div>
<div class="lg-cell">能度世间爱。」</div>
</div><!-- end of lg --></div>
<p>尔时，此天说此偈已，欢喜而去。</p></div>
<div class='div-other'><a id='mulu305' />
<p class='h2'>（二八四）</p>
<p>如是我闻：</p>
<p>一时，佛在舍卫国祇树给孤独园。尔时，有天，光色倍常，来至佛所，顶礼佛足，在一面坐。是天威德，光明熾盛，普照祇洹，悉皆大明。彼天尔时即说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「虽到于五尘，</div>
<div class="lg-cell">不名为贪欲。</div>
</div>
<!-- end of lg-row -->
<div class="lg-row">
<div class="lg-cell">思想生染着，</div>
<div class="lg-cell">乃名为贪欲。</div>
</div>
<!-- end of lg-row -->
<div class="lg-row">
<div class="lg-cell">欲能缚世间，</div>
<div class="lg-cell">健者得解脱。」</div>
</div><!-- end of lg --></div>
<p>尔时，世尊以偈答曰：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「欲性本无常，</div>
<div class="lg-cell">断灭则悟道，</div>
</div>
<!-- end of lg-row -->
<div class="lg-row">
<div class="lg-cell">着欲生繫缚，</div>
<div class="lg-cell">永不得解脱。</div>
</div>
<!-- end of lg-row -->
<div class="lg-row">
<div class="lg-cell">若以信为伴，</div>
<div class="lg-cell">不信莫由起，</div>
</div>
<!-- end of lg-row -->
<div class="lg-row">
<div class="lg-cell">名称转增长，</div>
<div class="lg-cell">寿终得生天。</div>
</div>
<!-- end of lg-row -->
<div class="lg-row">
<div class="lg-cell">若复断除欲，</div>
<div class="lg-cell">不数数受有，</div>
</div>
<!-- end of lg-row -->
<div class="lg-row">
<div class="lg-cell">不还来生死，</div>
<div class="lg-cell">永入于涅槃。</div>
</div>
<!-- end of lg-row -->
<div class="lg-row">
<div class="lg-cell">知身空无我，</div>
<div class="lg-cell">观名色不坚，</div>
</div>
<!-- end of lg-row -->
<div class="lg-row">
<div class="lg-cell">不着于名色，</div>
<div class="lg-cell">从是而解脱。</div>
</div>
<!-- end of lg-row -->
<div class="lg-row">
<div class="lg-cell">亦不见解脱，</div>
<div class="lg-cell">及以非解脱，</div>
</div>
<!-- end of lg-row -->
<div class="lg-row">
<div class="lg-cell">哀愍利群生，</div>
<div class="lg-cell">广饶益一切。」</div>
</div><!-- end of lg --></div>
<p>天复以偈讚言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「往昔已曾见，</div>
<div class="lg-cell">婆罗门涅槃，</div>
</div>
<!-- end of lg-row -->
<div class="lg-row">
<div class="lg-cell">嫌怖久捨离，</div>
<div class="lg-cell">能度世间爱。」</div>
</div><!-- end of lg --></div>
<p>尔时，此天说此偈已，欢喜而去。</p></div>
<div class='div-other'><a id='mulu306' />
<p class='h2'>（二八五）</p>
<p>如是我闻：</p>
<p>一时，佛在舍卫国祇树给孤独园。尔时，有天光明倍常，来至佛所，头面礼佛，在一面坐，而说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「应共谁止住？</div>
<div class="lg-cell">复应亲近谁？</div>
</div>
<!-- end of lg-row -->
<div class="lg-row">
<div class="lg-cell">从谁所受法，</div>
<div class="lg-cell">得利不生恶？」</div>
</div><!-- end of lg --></div>
<p>尔时，世尊以偈答曰：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「应共善人住，</div>
<div class="lg-cell">亲近于善者，</div>
</div>
<!-- end of lg-row -->
<div class="lg-row">
<div class="lg-cell">从彼人受法，</div>
<div class="lg-cell">得利不生恶。</div>
</div>
<!-- end of lg-row -->
<div class="lg-row">
<div class="lg-cell">应共善人住，</div>
<div class="lg-cell">亲近于善者，</div>
</div>
<!-- end of lg-row -->
<div class="lg-row">
<div class="lg-cell">从彼人受法，</div>
<div class="lg-cell">智者得利乐。</div>
</div>
<!-- end of lg-row -->
<div class="lg-row">
<div class="lg-cell">应共善人住，</div>
<div class="lg-cell">亲近于善者，</div>
</div>
<!-- end of lg-row -->
<div class="lg-row">
<div class="lg-cell">从彼人受法，</div>
<div class="lg-cell">智者得名誉。</div>
</div>
<!-- end of lg-row -->
<div class="lg-row">
<div class="lg-cell">亲近于善者，</div>
<div class="lg-cell">从彼人受法，</div>
</div>
<!-- end of lg-row -->
<div class="lg-row">
<div class="lg-cell">智者得解慧，</div>
<div class="lg-cell">是故应共住。</div>
</div>
<!-- end of lg-row -->
<div class="lg-row">
<div class="lg-cell">亲近于善者，</div>
<div class="lg-cell">从彼人受法，</div>
</div>
<!-- end of lg-row -->
<div class="lg-row">
<div class="lg-cell">亲族中尊胜，</div>
<div class="lg-cell">能离于忧愁，</div>
</div>
<!-- end of lg-row -->
<div class="lg-row">
<div class="lg-cell">于一切苦中，</div>
<div class="lg-cell">而能得解脱。</div>
</div>
<!-- end of lg-row -->
<div class="lg-row">
<div class="lg-cell">远离诸恶趣，</div>
<div class="lg-cell">能断一切缚，</div>
</div>
<!-- end of lg-row -->
<div class="lg-row">
<div class="lg-cell">纯受上妙乐，</div>
<div class="lg-cell">得近于涅槃。」</div>
</div><!-- end of lg --></div>
<p>天复以偈讚言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「往昔已曾见，</div>
<div class="lg-cell">婆罗门涅槃，</div>
</div>
<!-- end of lg-row -->
<div class="lg-row">
<div class="lg-cell">嫌怖久弃捨，</div>
<div class="lg-cell">能度世间爱。」</div>
</div><!-- end of lg --></div>
<p>尔时，此天说此偈已，欢喜而去。</p></div>
<div class='div-other'><a id='mulu307' />
<p class='h2'>（二八六）</p>
<p>如是我闻：</p>
<p>一时，佛在舍卫国祇树给孤独园。尔时，有天光明倍常，普照祇洹，悉皆大明，来詣佛所，顶礼佛足，却坐一面，而说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「贪悋贫穷苦，</div>
<div class="lg-cell">皆由不惠施，</div>
</div>
<!-- end of lg-row -->
<div class="lg-row">
<div class="lg-cell">若欲求福德，</div>
<div class="lg-cell">智者应施与。」</div>
</div><!-- end of lg --></div>
<p>尔时，世尊以偈答曰：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「可怖莫过贪，</div>
<div class="lg-cell">贫乏恒飢渴，</div>
</div>
<!-- end of lg-row -->
<div class="lg-row">
<div class="lg-cell">恐贫不布施，</div>
<div class="lg-cell">不施畏甚大。</div>
</div>
<!-- end of lg-row -->
<div class="lg-row">
<div class="lg-cell">今世若后世，</div>
<div class="lg-cell">飢穷苦难计，</div>
</div>
<!-- end of lg-row -->
<div class="lg-row">
<div class="lg-cell">若得少能施，</div>
<div class="lg-cell">得多亦能施。</div>
</div>
<!-- end of lg-row -->
<div class="lg-row">
<div class="lg-cell">生时得快乐，</div>
<div class="lg-cell">寿终得生天，</div>
</div>
<!-- end of lg-row -->
<div class="lg-row">
<div class="lg-cell">难施而能施，</div>
<div class="lg-cell">是名难作业。</div>
</div>
<!-- end of lg-row -->
<div class="lg-row">
<div class="lg-cell">孾愚不知解，</div>
<div class="lg-cell">诸佛贤圣法，</div>
</div>
<!-- end of lg-row -->
<div class="lg-row">
<div class="lg-cell">愚智俱命终，</div>
<div class="lg-cell">生处各别异。</div>
</div>
<!-- end of lg-row -->
<div class="lg-row">
<div class="lg-cell">愚者堕地狱，</div>
<div class="lg-cell">受于种种苦，</div>
</div>
<!-- end of lg-row -->
<div class="lg-row">
<div class="lg-cell">智者生人天，</div>
<div class="lg-cell">乃可得解脱。</div>
</div>
<!-- end of lg-row -->
<div class="lg-row">
<div class="lg-cell">贫穷捃拾活，</div>
<div class="lg-cell">以用养妻子，</div>
</div>
<!-- end of lg-row -->
<div class="lg-row">
<div class="lg-cell">淨心割少施，</div>
<div class="lg-cell">其福无有量。</div>
</div>
<!-- end of lg-row -->
<div class="lg-row">
<div class="lg-cell">设百千大祀，</div>
<div class="lg-cell">供养于一切，</div>
</div>
<!-- end of lg-row -->
<div class="lg-row">
<div class="lg-cell">不及贫布施，</div>
<div class="lg-cell">十六分中一。</div>
</div>
<!-- end of lg-row -->
<div class="lg-row">
<div class="lg-cell">大祀有鞭打，</div>
<div class="lg-cell">侵掠他财宝，</div>
</div>
<!-- end of lg-row -->
<div class="lg-row">
<div class="lg-cell">种种苦恼人，</div>
<div class="lg-cell">以成大祀业。</div>
</div>
<!-- end of lg-row -->
<div class="lg-row">
<div class="lg-cell">以恶取财宝，</div>
<div class="lg-cell">众皆不欢悦，</div>
</div>
<!-- end of lg-row -->
<div class="lg-row">
<div class="lg-cell">如是不淨施，</div>
<div class="lg-cell">及以小淨施，</div>
</div>
<!-- end of lg-row -->
<div class="lg-row">
<div class="lg-cell">受报有好丑，</div>
<div class="lg-cell">不可以相比。</div>
</div>
<!-- end of lg-row -->
<div class="lg-row">
<div class="lg-cell">如法聚财物，</div>
<div class="lg-cell">终不非法求，</div>
</div>
<!-- end of lg-row -->
<div class="lg-row">
<div class="lg-cell">得财捨用施，</div>
<div class="lg-cell">正直而施与。</div>
</div>
<!-- end of lg-row -->
<div class="lg-row">
<div class="lg-cell">具戒修禪定，</div>
<div class="lg-cell">正直者受取，</div>
</div>
<!-- end of lg-row -->
<div class="lg-row">
<div class="lg-cell">福聚布四方，</div>
<div class="lg-cell">犹如大海水。」</div>
</div><!-- end of lg --></div>
<p>天复以偈讚言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「往昔已曾见，</div>
<div class="lg-cell">婆罗门涅槃，</div>
</div>
<!-- end of lg-row -->
<div class="lg-row">
<div class="lg-cell">嫌怖久捨离，</div>
<div class="lg-cell">能度世间爱。」</div>
</div><!-- end of lg --></div>
<p>尔时，此天说此偈已，欢喜而去。</p></div>
<div class='div-other'><a id='mulu308' />
<p class='h2'>（二八七）</p>
<p>如是我闻：</p>
<p>一时，佛在王舍城毘婆山侧七叶窟中。时佛为佉陀罗刺脚，极为苦痛，如来默受，虽复苦痛，无所请求。</p>
<p>尔时，有八天子颜容端正，来詣佛所。中有一天言：「沙门瞿昙实是丈夫人中师子，虽受苦痛，不捨念觉，心无恼异，若复有人于瞿昙大师子所生诽谤者，当知是人甚大愚痴。」</p>
<p>第二天亦作是说：「瞿昙沙门丈夫龙象，虽受苦痛，不捨念觉，心无恼异，若复有人于瞿昙龙象所生诽谤者，当知是人甚大愚痴。」</p>
<p>第三天复作是言：「沙门瞿昙如善乘牛。」第四天复作是言：「沙门瞿昙如善乘马。」第五天复作是言：「沙门瞿昙犹如牛王。」第六天复作是言：「沙门瞿昙无上丈夫。」第七天复作是言：「沙门瞿昙人中莲花。」</p>
<p>第八天复作是言：「沙门瞿昙犹如分陀利，观彼禪寂，极为善定，终不矜高，亦不卑下。止故解脱，解脱故止。」时第八天即说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「非彼清淨心，</div>
<div class="lg-cell">假使满百千，</div>
</div>
<!-- end of lg-row -->
<div class="lg-row">
<div class="lg-cell">通达五比施，</div>
<div class="lg-cell">为于戒取缚，</div>
</div>
<!-- end of lg-row -->
<div class="lg-row">
<div class="lg-cell">没溺爱欲海，</div>
<div class="lg-cell">不能度彼岸。」</div>
</div><!-- end of lg --></div>
<p>尔时，八天说此偈已，顶礼佛足，还其所止。</p>
<div class="lg" style="margin-left:1em">
<div class="lg-row">
<div class="lg-cell">垂下及遮止</div>
<div class="lg-cell">名称及技能</div>
</div>
<!-- end of lg-row -->
<div class="lg-row">
<div class="lg-cell">弹琴并弃捨</div>
<div class="lg-cell">种别、善丈夫</div>
</div>
<!-- end of lg-row -->
<div class="lg-row">
<div class="lg-cell">慳贪不惠施</div>
<div class="lg-cell">八天为第十</div>
</div><!-- end of lg --></div></div>
<div class='div-other'><a id='mulu309' />
<p class='h2'>（二八八）</p>
<p>如是我闻：</p>
<p>一时，佛在舍卫国祇树给孤独园。时有一天，颜色殊常，来詣佛所，赫然大明，顶礼佛足，在一面坐，而说偈言：<span class='note-inline'>(丹本澄函第十一卷初准)</span></p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「譬如彼大地，</div>
<div class="lg-cell">广大无有边，</div>
</div>
<!-- end of lg-row -->
<div class="lg-row">
<div class="lg-cell">又亦如巨海，</div>
<div class="lg-cell">甚深无崖际。</div>
</div>
<!-- end of lg-row -->
<div class="lg-row">
<div class="lg-cell">须弥极高峻，</div>
<div class="lg-cell">无以能喻及，</div>
</div>
<!-- end of lg-row -->
<div class="lg-row">
<div class="lg-cell">谁如那罗延？</div>
<div class="lg-cell">男子中无比。」</div>
</div><!-- end of lg --></div>
<p>尔时，世尊以偈答曰：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「无物广于爱，</div>
<div class="lg-cell">深大不过腹，</div>
</div>
<!-- end of lg-row -->
<div class="lg-row">
<div class="lg-cell">憍慢高须弥。</div>
<div class="lg-cell">唯有佛世尊，</div>
</div>
<!-- end of lg-row -->
<div class="lg-row">
<div class="lg-cell">于诸男子中，</div>
<div class="lg-cell">最胜无伦匹。」</div>
</div><!-- end of lg --></div>
<p>天复以偈讚言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「往昔已曾见，</div>
<div class="lg-cell">婆罗门涅槃，</div>
</div>
<!-- end of lg-row -->
<div class="lg-row">
<div class="lg-cell">嫌怖久捨离，</div>
<div class="lg-cell">能度世间爱。」</div>
</div><!-- end of lg --></div>
<p>尔时，此天说此偈已，欢喜还宫。</p></div>
<div class='div-other'><a id='mulu310' />
<p class='h2'>（二八九）</p>
<p>如是我闻：</p>
<p>一时，佛在舍卫国祇树给孤独园。时有一天，于其中夜，来詣佛所，威光照曜，赫然甚明，顶礼佛足，在一面坐，而说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「何物火不烧，</div>
<div class="lg-cell">旋嵐不能坏？</div>
</div>
<!-- end of lg-row -->
<div class="lg-row">
<div class="lg-cell">劫尽大洪水，</div>
<div class="lg-cell">一切浸烂坏，</div>
</div>
<!-- end of lg-row -->
<div class="lg-row">
<div class="lg-cell">何物于彼所，</div>
<div class="lg-cell">而得不烂溃？</div>
</div>
<!-- end of lg-row -->
<div class="lg-row">
<div class="lg-cell">男子若女人，</div>
<div class="lg-cell">所有诸财宝，</div>
</div>
<!-- end of lg-row -->
<div class="lg-row">
<div class="lg-cell">以何方便故，</div>
<div class="lg-cell">王贼不能侵？</div>
</div>
<!-- end of lg-row -->
<div class="lg-row">
<div class="lg-cell">是何坚牢藏，</div>
<div class="lg-cell">无能毁坏者？」</div>
</div><!-- end of lg --></div>
<p>尔时，世尊以偈答曰：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「福聚火不烧，</div>
<div class="lg-cell">旋嵐不吹坏，</div>
</div>
<!-- end of lg-row -->
<div class="lg-row">
<div class="lg-cell">劫尽洪水浸，</div>
<div class="lg-cell">不能令腐朽。</div>
</div>
<!-- end of lg-row -->
<div class="lg-row">
<div class="lg-cell">男女有福聚，</div>
<div class="lg-cell">王贼不能侵，</div>
</div>
<!-- end of lg-row -->
<div class="lg-row">
<div class="lg-cell">福是坚牢藏，</div>
<div class="lg-cell">无能侵毁者。」</div>
</div><!-- end of lg --></div>
<p>天复以偈讚言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「往昔已曾见，</div>
<div class="lg-cell">婆罗门涅槃，</div>
</div>
<!-- end of lg-row -->
<div class="lg-row">
<div class="lg-cell">嫌怖久捨离，</div>
<div class="lg-cell">能度世间爱。」</div>
</div><!-- end of lg --></div>
<p>尔时，此天说此偈已，欢喜还宫。</p></div>
<div class='div-other'><a id='mulu311' />
<p class='h2'>（二九〇）</p>
<p>如是我闻：</p>
<p>一时，佛在舍卫国祇树给孤独园。时有一天，于其夜中，来詣佛所，威光照曜，赫然大明，顶礼佛足，却坐一面，而说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「谁能具旷路，</div>
<div class="lg-cell">涉道之资粮？</div>
</div>
<!-- end of lg-row -->
<div class="lg-row">
<div class="lg-cell">以何因缘故，</div>
<div class="lg-cell">贼所不能劫？</div>
</div>
<!-- end of lg-row -->
<div class="lg-row">
<div class="lg-cell">设复逢奸恶，</div>
<div class="lg-cell">云何得守护？</div>
</div>
<!-- end of lg-row -->
<div class="lg-row">
<div class="lg-cell">云何<span class="corr">被</span>劫夺，</div>
<div class="lg-cell">而生大欢喜？</div>
</div>
<!-- end of lg-row -->
<div class="lg-row">
<div class="lg-cell">云何常亲近，</div>
<div class="lg-cell">智者生欣悦？」</div>
</div><!-- end of lg --></div>
<p>尔时，世尊以偈答曰：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「信为远资粮，</div>
<div class="lg-cell">福聚非贼劫，</div>
</div>
<!-- end of lg-row -->
<div class="lg-row">
<div class="lg-cell">贼劫戒遮杀，</div>
<div class="lg-cell">沙门劫生喜，</div>
</div>
<!-- end of lg-row -->
<div class="lg-row">
<div class="lg-cell">数亲近沙门，</div>
<div class="lg-cell">智者生欣悦。」</div>
</div><!-- end of lg --></div>
<p>天复以偈讚言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「往昔已曾见，</div>
<div class="lg-cell">婆罗门涅槃，</div>
</div>
<!-- end of lg-row -->
<div class="lg-row">
<div class="lg-cell">嫌怖久捨离，</div>
<div class="lg-cell">能度世间爱。」</div>
</div><!-- end of lg --></div>
<p>尔时，此天说此偈已，欢喜还宫。</p></div>
<div class='div-other'><a id='mulu312' />
<p class='h2'>（二九一）</p>
<p>如是我闻：</p>
<p>一时，佛在舍卫国祇树给孤独园。时有一天，光色倍常，于其中夜，来詣佛所，威光赫然，悉皆大明，顶礼佛足，却坐一面，而说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「乐者所思念，</div>
<div class="lg-cell">称意尽获得，</div>
</div>
<!-- end of lg-row -->
<div class="lg-row">
<div class="lg-cell">一切诸乐中，</div>
<div class="lg-cell">欲乐最为胜。」</div>
</div><!-- end of lg --></div>
<p>尔时，世尊以偈答曰：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「乐者无思念，</div>
<div class="lg-cell">苦者有愿求，</div>
</div>
<!-- end of lg-row -->
<div class="lg-row">
<div class="lg-cell">若人捨思愿，</div>
<div class="lg-cell">是为最为胜。」</div>
</div><!-- end of lg --></div>
<p>天复以偈讚言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「往昔已曾见，</div>
<div class="lg-cell">婆罗门涅槃，</div>
</div>
<!-- end of lg-row -->
<div class="lg-row">
<div class="lg-cell">嫌怖久捨离，</div>
<div class="lg-cell">能度世间爱。」</div>
</div><!-- end of lg --></div>
<p>尔时，此天说此偈已，欢喜还宫。</p></div>
<div class='div-other'><a id='mulu313' />
<p class='h2'>（二九二）</p>
<p>如是我闻：</p>
<p>一时，佛在舍卫国祇树给孤独园。时有一天，光颜殊特，赫然大明，来詣佛所，顶礼佛足，退坐一面，而说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「佛为天人师，</div>
<div class="lg-cell">于诸物中胜，</div>
</div>
<!-- end of lg-row -->
<div class="lg-row">
<div class="lg-cell">能知一切法，</div>
<div class="lg-cell">利益诸世间。</div>
</div>
<!-- end of lg-row -->
<div class="lg-row">
<div class="lg-cell">一切诸难中，</div>
<div class="lg-cell">何物最为难？</div>
</div>
<!-- end of lg-row -->
<div class="lg-row">
<div class="lg-cell">唯愿大仙尊，</div>
<div class="lg-cell">为我分别说。」</div>
</div><!-- end of lg --></div>
<p>尔时，世尊以偈答曰：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「于他得自在，</div>
<div class="lg-cell">忍彼触恼难。</div>
</div>
<!-- end of lg-row -->
<div class="lg-row">
<div class="lg-cell">贫穷能布施，</div>
<div class="lg-cell">危厄持戒难。</div>
</div>
<!-- end of lg-row -->
<div class="lg-row">
<div class="lg-cell">盛年处荣贵，</div>
<div class="lg-cell">捨欲出家难。」</div>
</div><!-- end of lg --></div>
<p>天复以偈讚言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「往昔已曾见，</div>
<div class="lg-cell">婆罗门涅槃，</div>
</div>
<!-- end of lg-row -->
<div class="lg-row">
<div class="lg-cell">嫌怖久捨离，</div>
<div class="lg-cell">能度世间爱。」</div>
</div><!-- end of lg --></div>
<p>尔时，此天说此偈已，欢喜还宫。</p></div>
<div class='div-other'><a id='mulu314' />
<p class='h2'>（二九三）</p>
<p>如是我闻：</p>
<p>一时，佛在舍卫国祇树给孤独园。时有一天，来詣佛所，威光晃曜，赫然大明，顶礼佛足，退坐一面，而说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「车为云何生？</div>
<div class="lg-cell">谁将车所至？</div>
</div>
<!-- end of lg-row -->
<div class="lg-row">
<div class="lg-cell">车去为远近，</div>
<div class="lg-cell">车云何损灭？」</div>
</div><!-- end of lg --></div>
<p>尔时，世尊以偈答曰：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「从业出生车，</div>
<div class="lg-cell">心将转运去，</div>
</div>
<!-- end of lg-row -->
<div class="lg-row">
<div class="lg-cell">去至因尽处，</div>
<div class="lg-cell">因尽则灭坏。」</div>
</div><!-- end of lg --></div>
<p>天复以偈讚言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「往昔已曾见，</div>
<div class="lg-cell">婆罗门涅槃，</div>
</div>
<!-- end of lg-row -->
<div class="lg-row">
<div class="lg-cell">嫌怖久捨离，</div>
<div class="lg-cell">能度世间爱。」</div>
</div><!-- end of lg --></div>
<p>尔时，此天说此偈已，欢喜还宫。</p></div>
<div class='div-other'><a id='mulu315' />
<p class='h2'>（二九四）</p>
<p>如是我闻：</p>
<p>一时，佛在舍卫国祇树给孤独园。时有一天，光色倍常，来詣佛所，身光晃曜，遍照祇洹，悉皆大明。时此天子却坐一面，而白佛言：「世尊！须多蜜奢锯陀女生子。」</p>
<p>佛言：「斯是不善，非是善也。」</p>
<p>尔时，此天即说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「子生世言乐，</div>
<div class="lg-cell">生子极欣庆，</div>
</div>
<!-- end of lg-row -->
<div class="lg-row">
<div class="lg-cell">父母渐老朽，</div>
<div class="lg-cell">何故说不善？」</div>
</div><!-- end of lg --></div>
<p>尔时，世尊以偈答曰：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「我知生子者，</div>
<div class="lg-cell">必有爱别离，</div>
</div>
<!-- end of lg-row -->
<div class="lg-row">
<div class="lg-cell">阴聚和合苦，</div>
<div class="lg-cell">此都非是子。</div>
</div>
<!-- end of lg-row -->
<div class="lg-row">
<div class="lg-cell">是名与诸苦，</div>
<div class="lg-cell">孾愚谓为乐，</div>
</div>
<!-- end of lg-row -->
<div class="lg-row">
<div class="lg-cell">是故我说言，</div>
<div class="lg-cell">生子为不善。</div>
</div>
<!-- end of lg-row -->
<div class="lg-row">
<div class="lg-cell">不善作善想，</div>
<div class="lg-cell">不爱作爱想，</div>
</div>
<!-- end of lg-row -->
<div class="lg-row">
<div class="lg-cell">苦作于乐想，</div>
<div class="lg-cell">放逸所极熟。」</div>
</div><!-- end of lg --></div>
<p>天复以偈讚言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「往昔已曾见，</div>
<div class="lg-cell">婆罗门涅槃，</div>
</div>
<!-- end of lg-row -->
<div class="lg-row">
<div class="lg-cell">嫌怖久捨离，</div>
<div class="lg-cell">能度世间爱。」</div>
</div><!-- end of lg --></div>
<p>尔时，此天说此偈已，欢喜还宫。</p></div>
<div class='div-other'><a id='mulu316' />
<p class='h2'>（二九五）</p>
<p>如是我闻：</p>
<p>一时，佛在舍卫国祇树给孤独园。时有一天，光颜暉曜，威色倍常，赫然大明，来詣祇洹，顶礼佛足，在一面坐，而说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「云何自思算，</div>
<div class="lg-cell">不为烦恼覆？</div>
</div>
<!-- end of lg-row -->
<div class="lg-row">
<div class="lg-cell">云何复名为，</div>
<div class="lg-cell">永离于众数？」</div>
</div><!-- end of lg --></div>
<p>尔时，世尊以偈答曰：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「若善算计者，</div>
<div class="lg-cell">二漏不流转，</div>
</div>
<!-- end of lg-row -->
<div class="lg-row">
<div class="lg-cell">名色永已灭，</div>
<div class="lg-cell">彼名离众处。</div>
</div>
<!-- end of lg-row -->
<div class="lg-row">
<div class="lg-cell">总数不覆藏，</div>
<div class="lg-cell">已去于总数。」</div>
</div><!-- end of lg --></div>
<p>天复以偈讚言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「往昔已曾见，</div>
<div class="lg-cell">婆罗门涅槃，</div>
</div>
<!-- end of lg-row -->
<div class="lg-row">
<div class="lg-cell">嫌怖久捨离，</div>
<div class="lg-cell">能度世间爱。」</div>
</div><!-- end of lg --></div>
<p>尔时，此天说此偈已，欢喜还宫。</p></div>
<div class='div-other'><a id='mulu317' />
<p class='h2'>（二九六）</p>
<p>如是我闻：</p>
<p>一时，佛在舍卫国祇树给孤独园。时有一天，光色暉曜，赫然大明，来詣祇洹，顶礼佛足，退坐一面，而说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「何物重于地？</div>
<div class="lg-cell">何物高于空？</div>
</div>
<!-- end of lg-row -->
<div class="lg-row">
<div class="lg-cell">何物疾于风？</div>
<div class="lg-cell">何物多草木？」</div>
</div><!-- end of lg --></div>
<p>尔时，世尊以偈答曰：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「持戒重于地，</div>
<div class="lg-cell">憍慢高于空，</div>
</div>
<!-- end of lg-row -->
<div class="lg-row">
<div class="lg-cell">心念疾于风，</div>
<div class="lg-cell">乱想多草木。」</div>
</div><!-- end of lg --></div>
<p>天复以偈讚言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「往昔已曾见，</div>
<div class="lg-cell">婆罗门涅槃，</div>
</div>
<!-- end of lg-row -->
<div class="lg-row">
<div class="lg-cell">嫌怖久捨离，</div>
<div class="lg-cell">能度世间爱。」</div>
</div><!-- end of lg --></div>
<p>尔时，此天说此偈已，欢喜还宫。</p></div>
<div class='div-other'><a id='mulu318' />
<p class='h2'>（二九七）</p>
<p>如是我闻：</p>
<p>一时，佛在舍卫国祇树给孤独园。时有一天，威颜晃曜，光色殊常，来詣祇洹，赫然大明，顶礼佛足，退坐一面，而说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「修行何戒行？</div>
<div class="lg-cell">复作何威仪？</div>
</div>
<!-- end of lg-row -->
<div class="lg-row">
<div class="lg-cell">有何功德力？</div>
<div class="lg-cell">造作何业行？</div>
</div>
<!-- end of lg-row -->
<div class="lg-row">
<div class="lg-cell">具足何等法，</div>
<div class="lg-cell">得生于天上？</div>
</div>
<!-- end of lg-row -->
<div class="lg-row">
<div class="lg-cell">愿世尊悲愍，</div>
<div class="lg-cell">为我开显说。」</div>
</div><!-- end of lg --></div>
<p>尔时，世尊以偈答曰：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「我今为汝说，</div>
<div class="lg-cell">汝当至心听。</div>
</div>
<!-- end of lg-row -->
<div class="lg-row">
<div class="lg-cell">诸欲生天者，</div>
<div class="lg-cell">先当断杀生。</div>
</div>
<!-- end of lg-row -->
<div class="lg-row">
<div class="lg-cell">善修于禁戒，</div>
<div class="lg-cell">守摄于诸根，</div>
</div>
<!-- end of lg-row -->
<div class="lg-row">
<div class="lg-cell">不害有生类，</div>
<div class="lg-cell">便得生天上。</div>
</div>
<!-- end of lg-row -->
<div class="lg-row">
<div class="lg-cell">不盗他财物，</div>
<div class="lg-cell">彼与乐受取，</div>
</div>
<!-- end of lg-row -->
<div class="lg-row">
<div class="lg-cell">断于奸盗心，</div>
<div class="lg-cell">便得生天上。</div>
</div>
<!-- end of lg-row -->
<div class="lg-row">
<div class="lg-cell">不奸他妇女，</div>
<div class="lg-cell">度邪婬彼岸，</div>
</div>
<!-- end of lg-row -->
<div class="lg-row">
<div class="lg-cell">自足己妻色，</div>
<div class="lg-cell">便得生天上。</div>
</div>
<!-- end of lg-row -->
<div class="lg-row">
<div class="lg-cell">为利自己身，</div>
<div class="lg-cell">亦欲利于彼，</div>
</div>
<!-- end of lg-row -->
<div class="lg-row">
<div class="lg-cell">并为财利故，</div>
<div class="lg-cell">远离诸放逸。</div>
</div>
<!-- end of lg-row -->
<div class="lg-row">
<div class="lg-cell">实语不虚妄，</div>
<div class="lg-cell">便得生天上。</div>
</div>
<!-- end of lg-row -->
<div class="lg-row">
<div class="lg-cell">除去于两舌，</div>
<div class="lg-cell">不鬪乱彼此，</div>
</div>
<!-- end of lg-row -->
<div class="lg-row">
<div class="lg-cell">乐出和合语，</div>
<div class="lg-cell">以此因缘故，</div>
</div>
<!-- end of lg-row -->
<div class="lg-row">
<div class="lg-cell">便得生天上。</div>
<div class="lg-cell">断于麁恶言，</div>
</div>
<!-- end of lg-row -->
<div class="lg-row">
<div class="lg-cell">讒刺触恼故，</div>
<div class="lg-cell">吐辞皆柔软，</div>
</div>
<!-- end of lg-row -->
<div class="lg-row">
<div class="lg-cell">闻者生欣悦，</div>
<div class="lg-cell">以是业缘故，</div>
</div>
<!-- end of lg-row -->
<div class="lg-row">
<div class="lg-cell">得生于天上。</div>
<div class="lg-cell">除断于綺语，</div>
</div>
<!-- end of lg-row -->
<div class="lg-row">
<div class="lg-cell">不谈无益事，</div>
<div class="lg-cell">知时而说法，</div>
</div>
<!-- end of lg-row -->
<div class="lg-row">
<div class="lg-cell">便得生天上。</div>
<div class="lg-cell">若聚落旷野，</div>
</div>
<!-- end of lg-row -->
<div class="lg-row">
<div class="lg-cell">不生贪利想，</div>
<div class="lg-cell">于他财物所，</div>
</div>
<!-- end of lg-row -->
<div class="lg-row">
<div class="lg-cell">不起愚痴心，</div>
<div class="lg-cell">便得生天上。</div>
</div>
<!-- end of lg-row -->
<div class="lg-row">
<div class="lg-cell">慈心不害物，</div>
<div class="lg-cell">不挟怨憎心，</div>
</div>
<!-- end of lg-row -->
<div class="lg-row">
<div class="lg-cell">向于群生类，</div>
<div class="lg-cell">心无怒害想，</div>
</div>
<!-- end of lg-row -->
<div class="lg-row">
<div class="lg-cell">便得生天上。</div>
<div class="lg-cell">信业及果报，</div>
</div>
<!-- end of lg-row -->
<div class="lg-row">
<div class="lg-cell">能修信施者，</div>
<div class="lg-cell">二事俱生信，</div>
</div>
<!-- end of lg-row -->
<div class="lg-row">
<div class="lg-cell">具足得正见，</div>
<div class="lg-cell">便得生天上。</div>
</div>
<!-- end of lg-row -->
<div class="lg-row">
<div class="lg-cell">如斯众善法，</div>
<div class="lg-cell">白淨十业道，</div>
</div>
<!-- end of lg-row -->
<div class="lg-row">
<div class="lg-cell">悉能修行者，</div>
<div class="lg-cell">必得生天上。」</div>
</div><!-- end of lg --></div>
<p>天复以偈讚言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「往昔已曾见，</div>
<div class="lg-cell">婆罗门涅槃，</div>
</div>
<!-- end of lg-row -->
<div class="lg-row">
<div class="lg-cell">久捨于嫌怖，</div>
<div class="lg-cell">能度世间爱。」</div>
</div><!-- end of lg --></div>
<p>尔时，此天说此偈已，欢喜还宫。</p>
<div class="lg" style="margin-left:1em">
<div class="lg-row">
<div class="lg-cell">大地、火不烧</div>
<div class="lg-cell">谁齎粮、所愿</div>
</div>
<!-- end of lg-row -->
<div class="lg-row">
<div class="lg-cell">甚能及车乘</div>
<div class="lg-cell">锯陀女、算数</div>
</div>
<!-- end of lg-row -->
<div class="lg-row"><div class="lg-cell">何重并十善</div></div><!-- end of lg --></div></div>
<p class='juan'>别译杂阿含经卷第十四</p></div>
</div><!-- end of div[@id='body'] -->
</body></html>
