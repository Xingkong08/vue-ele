<html xmlns="http://www.w3.org/1999/xhtml">
<head>
  <title>别译杂阿含经</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 100
<p class='juan'><a id='mulu1' />别译杂阿含经卷第一</p><p class="byline">失译人名今附秦录</p>
<div class='div-other'><a id='mulu2' />
<p class='h1'>初诵第一</p>
<div class='div-other'><a id='mulu3' />
<p class='h2'>（一）</p>
<p>如是我闻：</p>
<p>一时，佛在弥絺罗国菴婆罗园。尔时，尊者善生初始出家，剃除鬚髮，来詣佛所，顶礼佛足，在一面坐。佛告诸比丘：「此族姓子善生，有二种端严：一容貌璝伟，天姿挺特。二能剃除鬚髮，身服法衣，深信家法会归无常，出家学道，尽诸烦恼，具足无漏心得解脱，慧得解脱，身证无为，生死永尽，梵行已立，不受后有。」</p>
<p>佛说是已，即说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「比丘常寂定，</div>
<div class="lg-cell">除欲离生死，</div>
</div>
<!-- end of lg-row -->
<div class="lg-row">
<div class="lg-cell">住最后边身，</div>
<div class="lg-cell">能破于魔军，</div>
</div>
<!-- end of lg-row -->
<div class="lg-row">
<div class="lg-cell">修心断诸结，</div>
<div class="lg-cell">端正无等伦。」</div>
</div><!-- end of lg --></div>
<p>佛说是经已，诸比丘闻佛所说，欢喜奉行。</p></div>
<div class='div-other'><a id='mulu4' />
<p class='h2'>（二）</p>
<p>如是我闻：</p>
<p>一时，佛在舍卫国祇树给孤独园。尔时，世尊与无央数大众围遶说法。当于尔时，有一比丘，容色憔悴，无有威德，来詣佛所，顶礼佛足，叉手合掌，向诸比丘，在一面坐。时，诸比丘皆作是念：「今此比丘，何故如是颜容毁悴，无有威德？」世尊尔时知诸比丘心之所念，即告之言：「汝诸比丘，见彼比丘礼我已不？」时，诸比丘白佛言：「世尊！唯然已见。」佛复告言：「汝等今者勿于彼所生下劣想。何以故？彼比丘者，所作已办，获阿罗汉，捨于重担，尽诸有结，得正解脱。而今汝等，不应于彼生轻贱想。汝等若当知见如我，然后乃可筹量于彼。若妄称量，则为自损。」</p>
<p>尔时，世尊即说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「孔雀虽以色严身，</div>
<div class="lg-cell">不如鸿鵠能高飞，</div>
</div>
<!-- end of lg-row -->
<div class="lg-row">
<div class="lg-cell">外形虽有美仪容，</div>
<div class="lg-cell">未若断漏功德尊。</div>
</div>
<!-- end of lg-row -->
<div class="lg-row">
<div class="lg-cell">今此比丘犹良马，</div>
<div class="lg-cell">能善调伏其心行，</div>
</div>
<!-- end of lg-row -->
<div class="lg-row">
<div class="lg-cell">断欲灭结离生死，</div>
<div class="lg-cell">受后边身坏魔军。」</div>
</div><!-- end of lg --></div>
<p>佛说是已，诸比丘等，闻佛所说，欢喜奉行。</p></div>
<div class='div-other'><a id='mulu5' />
<p class='h2'>（三）</p>
<p>如是我闻：</p>
<p>一时，佛住王舍城迦兰陀竹林。尔时，提婆达多获得四禪，而作是念：「此摩竭提国谁为最胜？」覆自思惟：「今日太子阿闍世者，当绍王位，我今若得调伏彼者，则能控御一国人民。」时，提婆达多作是念已，即往詣阿闍世所，化作象宝，从门而入，非门而出。又化作马宝，亦复如是。又复化作沙门，从门而入，飞虚而出。又化作小儿，众宝瓔珞，庄严其身，在阿闍世膝上。时，阿闍世抱取呜唼，唾其口中。提婆达多贪利养故，即嚥其唾。提婆达多变小儿形，还伏本身。时，阿闍世见是事已，即生邪见，谓提婆达多神通变化，踰于世尊。时，阿闍世于提婆达多所，深生敬信，日送五百车食而以与之。提婆达多与其徒众五百人，俱共受其供。</p>
<p>时，有众多比丘，着衣持鉢入城乞食。饮食已訖，往詣佛所，白佛言：「世尊！向以时到，入城乞食，见提婆达多招集远近，大获供养。」佛告诸比丘：「汝等不应于提婆达所，生愿<span class='corr'>羡</span>心。所以者何？此提婆达必为利养之所伤害。譬如芭蕉生实则死，芦竹駏驉，骡怀妊等，亦复如是。提婆达多得于利养，如彼无异。提婆达多愚痴无智，不识义理，长夜受苦。是故汝等，若见于彼提婆达多为于利养之所危害，宜应捨弃贪求之事，审諦观察，当作是解，莫贪利养。」即说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「芭蕉生实死，</div>
<div class="lg-cell">芦竹苇亦然，</div>
</div>
<!-- end of lg-row -->
<div class="lg-row">
<div class="lg-cell">贪利者如是，</div>
<div class="lg-cell">必能自伤损。</div>
</div>
<!-- end of lg-row -->
<div class="lg-row">
<div class="lg-cell">而此利养者，</div>
<div class="lg-cell">当为衰损减，</div>
</div>
<!-- end of lg-row -->
<div class="lg-row">
<div class="lg-cell">孾愚为利养，</div>
<div class="lg-cell">能害于淨善。</div>
</div>
<!-- end of lg-row -->
<div class="lg-row">
<div class="lg-cell">譬如多罗树，</div>
<div class="lg-cell">斩则更不生。」</div>
</div><!-- end of lg --></div>
<p>佛说此经已，诸比丘闻佛所说，欢喜奉行。</p></div>
<div class='div-other'><a id='mulu6' />
<p class='h2'>（四）</p>
<p>如是我闻：</p>
<p>一时，佛在舍卫国祇树给孤独园。尔时，众多比丘，食时已到，着衣持鉢入城乞食。时，诸比丘闻释子象首比丘在于城内遇病命终，食訖迴还，往至佛所，礼佛足已，在一面坐。白佛言：「世尊！我等比丘，晨朝着衣持鉢，入城乞食，闻象首比丘其命已终，唯愿世尊为我解说象首比丘为生何处？受何果报？」佛告诸比丘：「夫能增长三非法者，身坏命终，必堕地狱。云何名为三种非法？所谓增长慳贪、愚痴、瞋恚。今此比丘犯三非法，比丘当知，堕于地狱。」</p>
<p>尔时，世尊即说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「若生不善心，</div>
<div class="lg-cell">成就贪瞋痴，</div>
</div>
<!-- end of lg-row -->
<div class="lg-row">
<div class="lg-cell">此身自作恶，</div>
<div class="lg-cell">还复害于己，</div>
</div>
<!-- end of lg-row -->
<div class="lg-row">
<div class="lg-cell">如芭蕉生实，</div>
<div class="lg-cell">自害于其身。</div>
</div>
<!-- end of lg-row -->
<div class="lg-row">
<div class="lg-cell">若无贪瞋痴，</div>
<div class="lg-cell">是名为智慧，</div>
</div>
<!-- end of lg-row -->
<div class="lg-row">
<div class="lg-cell">不害于己身，</div>
<div class="lg-cell">是名胜丈夫。</div>
</div>
<!-- end of lg-row -->
<div class="lg-row">
<div class="lg-cell">是以应除断，</div>
<div class="lg-cell">贪瞋痴大患。」</div>
</div><!-- end of lg --></div>
<p>时，诸比丘闻佛所说，欢喜奉行。</p></div>
<div class='div-other'><a id='mulu7' />
<p class='h2'>（五）</p>
<p>如是我闻：</p>
<p>一时，佛在舍卫国祇树给孤独园。尔时，长老难陀着鲜淨衣，执持好鉢，意气憍慢，陵蔑餘人，自贡高言：「我是佛弟姨母之子。」尔时众多比丘往至佛所，顶礼佛足，在一面坐。白佛言：「世尊！难陀比丘着鲜洁衣，手持淨鉢，称是佛弟，云是姨子，内自憍慢，陵蔑餘人。」佛闻语已，遣一比丘往召难陀。时，一比丘受佛勅已，往至其所，语难陀言：「世尊唤汝。」难陀闻已，即詣佛所，顶礼佛足，在一面立。</p>
<p>佛告难陀：「汝实着鲜洁衣，手持好鉢，称是佛弟姨母之子，憍慢于人，有是事不？」难陀答言：「实尔，世尊。」</p>
<p>佛告难陀：「汝今不应作如是事，汝今应当乐阿练若，处塚间树下，纳衣乞食。若是我弟姨母所生，应当修行如是等事。」</p>
<p>尔时，世尊即说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「我当云何见？</div>
<div class="lg-cell">难陀乐苦行，</div>
</div>
<!-- end of lg-row -->
<div class="lg-row">
<div class="lg-cell">如彼阿练若，</div>
<div class="lg-cell">塚间坐乞食，</div>
</div>
<!-- end of lg-row -->
<div class="lg-row">
<div class="lg-cell">山林闲静处，</div>
<div class="lg-cell">捨欲而入定。」</div>
</div><!-- end of lg --></div>
<p>佛说是偈已，诸比丘闻佛所说，欢喜奉行。</p></div>
<div class='div-other'><a id='mulu8' />
<p class='h2'>（六）</p>
<p>如是我闻：</p>
<p>一时，佛在舍卫国祇树给孤独园。尔时，尊者难陀往至佛所，顶礼佛足，在一面坐。尔时，世尊告诸比丘：「善说法中，难陀比丘最为第一。容仪端正，豪姓之子，难陀比丘最为第一。能捨盛欲，难陀比丘最为第一。收摄诸根，饮食知量，于初后夜精勤修道，修念觉意，常现在前，难陀比丘最为第一。云何名难陀比丘能摄诸根？不着色声香味触法，是名难陀能摄诸根。云何名难陀比丘饮食知量？食以止飢，不为色力，为修梵行，裁自取足，如似脂车。又如治癰，不为色力，肥鲜端正，是名难陀饮食知量。云何名难陀比丘于初后夜精勤修道？昼则经行，夜则坐禪，除阴盖心。于其初夜，洗足已訖，正身端坐，<span class='corr'>繫</span>念在前，入于禪定，訖于初夜。又于中夜，右脇着地，足足相累，繫心在明，修念觉意。于后夜初，正身端坐，繫念在前。而此难陀于初后夜专心行道，等无有异。族姓子，难陀得最上念觉，难陀比丘捡心不散，正观东方，南西北方，亦复如是。捡心观察，不令错乱。苦受、乐受、不苦不乐受，悉知缘起，知此诸受起灭久近。亦知诸想起灭因缘，亦知诸觉当住起灭因缘。令诸比丘当作是学，守摄诸根，饮食知量，初中后夜，精勤修习，修最上念觉，当如难陀。」</p>
<p>佛告诸比丘：「我今教汝学难陀比丘所修之行，设有比丘所修之行，犹如难陀，我今亦当教汝等学。」</p>
<p>尔时，世尊即说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「若能善摄诸根者，</div>
<div class="lg-cell">亦能繫念节饮食，</div>
</div>
<!-- end of lg-row -->
<div class="lg-row">
<div class="lg-cell">是则名为有智人。</div>
<div class="lg-cell">善知心起之体相，</div>
</div>
<!-- end of lg-row -->
<div class="lg-row">
<div class="lg-cell">难陀如是我所歎，</div>
<div class="lg-cell">汝等应当如是学。」</div>
</div><!-- end of lg --></div>
<p>佛说是已，诸比丘闻佛所说，欢喜奉行。</p></div>
<div class='div-other'><a id='mulu9' />
<p class='h2'>（七）</p>
<p>如是我闻：</p>
<p>一时，佛在舍卫国祇树给孤独园。尔时，有比丘名曰窒师，是佛姑子。恃佛故，恒怀憍慢，不敬长老有德比丘，无有惭愧，每常多言。若诸比丘少有所说，便生瞋恚。时，诸比丘见其如是，往詣佛所，合掌礼足，在一面坐。白佛言：「世尊！窒师比丘常生憍慢，自说我是佛姑之子，轻慢诸餘长老比丘，恒多言说。若诸比丘少有所说，便生瞋忿。」</p>
<p>佛告诸比丘：「汝等今者可往唤彼窒师比丘。」诸比丘等受佛教已，往唤窒师。窒师受勅，即詣佛所，礼佛足已，在一面立。</p>
<p>如来尔时告窒师言：「汝见诸长宿比丘无恭敬心，无惭无愧，自多言说。若诸比丘少有所说，便生瞋忿。为实尔不？」窒师白言：「实尔，世尊。」</p>
<p>佛告窒师：「汝今若是我姑之子，应于宿德长老诸比丘深生恭敬，有惭有愧，应自少语。闻他所说，宜应忍受。」</p>
<p>尔时，世尊即说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「恒应修善莫生瞋，</div>
<div class="lg-cell">若生瞋恚名不善。</div>
</div>
<!-- end of lg-row -->
<div class="lg-row">
<div class="lg-cell">窒师汝今于我所，</div>
<div class="lg-cell">宜应断瞋及憍慢，</div>
</div>
<!-- end of lg-row -->
<div class="lg-row">
<div class="lg-cell">习行诸善修梵行，</div>
<div class="lg-cell">若如是者我庆悦。」</div>
</div><!-- end of lg --></div>
<p>佛说是已，诸比丘闻佛所说，欢喜奉行。</p></div>
<div class='div-other'><a id='mulu10' />
<p class='h2'>（八）</p>
<p>如是我闻：</p>
<p>一时，佛在舍卫国祇树给孤独园。尔时，毘舍佉沙门般闍罗子于讲堂上，集诸比丘而为说法，言辞圆满，所说无滞，能令大众闻者悦豫，听之无厌，即得悟解。时，诸比丘闻其所说，踊跃欢喜，至心听受，供养恭敬，捡心专意，听其说法，不为利养及与名称，应义才辩，无有穷尽，能令闻者忆持不忘，时，会大众皆如是听。有诸比丘往詣佛所，顶礼佛足，在一面立。白佛言：「世尊！毘舍佉比丘般闍罗子在讲堂上为众说法，不为利养、名称、讚叹，应义辩才，无有穷尽，能令闻者忆持不忘。」</p>
<p>佛告诸比丘：「汝可往唤彼毘舍佉般闍罗子。」时，诸比丘受教，往唤毘舍佉。既受勅已，来詣佛所，顶礼佛足，在一面立。佛问毘舍佉言：「汝实集诸比丘为其说法，乃至令诸比丘至心听受。有是事不？」答言：「实尔。」</p>
<p>佛讚之言：「善哉！善哉！毘舍佉！汝集诸比丘在讲堂上为其说法，又复不为利养名称，言辞圆满，闻者欢喜，至心信受。汝自今已后，常应如是说法饶益。汝诸比丘，若多若少，应行二事：一者、应说法要。二者、若无所说，应<span class='corr'>当</span>默然，不得论说诸餘俗事。汝等今者，莫轻默然。而默然者，有大利益。」</p>
<p>尔时，世尊即说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「若诸大众中，</div>
<div class="lg-cell">愚智共聚集，</div>
</div>
<!-- end of lg-row -->
<div class="lg-row">
<div class="lg-cell">若未有所说，</div>
<div class="lg-cell">人则不别知；</div>
</div>
<!-- end of lg-row -->
<div class="lg-row">
<div class="lg-cell">若有所显说，</div>
<div class="lg-cell">然后乃别知。</div>
</div>
<!-- end of lg-row -->
<div class="lg-row">
<div class="lg-cell">是故汝今者，</div>
<div class="lg-cell">常应说法要，</div>
</div>
<!-- end of lg-row -->
<div class="lg-row">
<div class="lg-cell">熾然于法炬，</div>
<div class="lg-cell">竪立仙圣幢。</div>
</div>
<!-- end of lg-row -->
<div class="lg-row">
<div class="lg-cell">诸阿罗汉等，</div>
<div class="lg-cell">咸妙法为幢；</div>
</div>
<!-- end of lg-row -->
<div class="lg-row">
<div class="lg-cell">诸仙胜人等，</div>
<div class="lg-cell">以善语为幢。」</div>
</div><!-- end of lg --></div>
<p>佛说是已，诸比丘等闻佛所说，欢喜奉行。</p></div>
<div class='div-other'><a id='mulu11' />
<p class='h2'>（九）</p>
<p>如是我闻：</p>
<p>一时，佛在舍卫国祇树给孤独园。当于尔时，有众多比丘集讲堂中，各作衣服。时，有一年少比丘，出家未久，新受具戒，在僧中坐，不作僧衣。时，诸比丘作衣已訖，往至佛所，顶礼佛足，在一面坐。诸比丘白佛言：「世尊！我等比丘在讲堂中裁作衣服，此年少比丘在僧中坐，不为众僧造作衣服。」</p>
<p>佛告年少比丘言：「汝实不佐众僧而作衣耶？」比丘白佛言：「世尊！我随力所能，亦为僧作。」</p>
<p>尔时，世尊知彼比丘心之所念，告诸比丘：「汝等勿嫌年少比丘无所作也，彼比丘者，所作已办，得阿罗汉，诸漏已尽，捨于重担，获于正智，心得解脱。」</p>
<p>尔时，世尊即说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「我涅槃法，</div>
<div class="lg-cell">终不为彼，</div>
<div class="lg-cell">懈怠无智，</div>
</div>
<!-- end of lg-row -->
<div class="lg-row">
<div class="lg-cell">之所获得。</div>
<div class="lg-cell">犹如良马，</div>
<div class="lg-cell">上大丈夫，</div>
</div>
<!-- end of lg-row -->
<div class="lg-row">
<div class="lg-cell">断除爱结，</div>
<div class="lg-cell">尽诸烦恼。</div>
<div class="lg-cell">除祛四取，</div>
</div>
<!-- end of lg-row -->
<div class="lg-row">
<div class="lg-cell">获于寂灭，</div>
<div class="lg-cell">能坏魔军，</div>
<div class="lg-cell">住最后身。」</div>
</div><!-- end of lg --></div>
<p>佛说是已，诸比丘闻佛所说，欢喜奉行。</p></div>
<div class='div-other'><a id='mulu12' />
<p class='h2'>（一〇）</p>
<p>如是我闻：</p>
<p>一时，佛在舍卫国祇树给孤独园。时，有一比丘名曰长老，独止一房，讚叹独住。时，诸比丘往詣佛所，顶礼佛足，在一面坐。白佛言：「世尊！此长老比丘讚叹独住、独行、独坐。」</p>
<p>佛告比丘：「汝可唤彼长老比丘。」时，一比丘往至其所，语长老言：「世尊唤汝。」长老比丘受教勅已，来詣佛所，顶礼佛足，在一面立。</p>
<p>佛告长老：「汝实独住，讚叹独坐行法耶？」长老白佛言：「实尔，世尊。」佛复告言：「汝今云何乐于独住，讚叹独住？」长老白佛言：「世尊！我实独入聚落，独出独坐。」佛复告言：「更有独住，胜汝独住。何等是耶？欲本乾竭，来欲不起，现欲不生，是名婆罗门。无我、我所，断于疑结，远离诸入，灭于烦恼。」</p>
<p>尔时，世尊即说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「一切世间，</div>
<div class="lg-cell">我悉知之。</div>
<div class="lg-cell">捨弃一切，</div>
</div>
<!-- end of lg-row -->
<div class="lg-row">
<div class="lg-cell">尽诸爱结。</div>
<div class="lg-cell">如此胜法，</div>
<div class="lg-cell">名为独住。」</div>
</div><!-- end of lg --></div>
<p>佛说是已，诸比丘闻佛所说，欢喜奉行。</p></div>
<div class='div-other'><a id='mulu13' />
<p class='h2'>（一一）</p>
<p>如是我闻：</p>
<p>一时，佛在舍卫国祇树给孤独园。尔时，长老僧钳从骄萨罗国游行至舍卫国，到祇树给孤独园。尔时，本二知僧钳来至舍卫国，着衣服瓔珞，种种庄严，携将其子至僧钳房。时，尊者僧钳露地经行。到尊者所而语之言：「我子稚小，不能自活，故来相见尊者。」虽与相见，不共其语。第二第三，亦作是说。尊者僧钳虽复相对，了不顾视，亦不与语。本二即言：「我来见尔，不共我语，此是尔子，尔自养活。」着经行道头，弃之而去，远住遥看。尔时，尊者亦复不共子语。本二复自思念：「今此沙门善得解脱，能断爱结。彼仙所断，尽以获得。」不满所愿，还来取儿，负还向家。</p>
<p>尔时，世尊以淨天耳过于人耳，具闻僧钳、本二所说。尔时，世尊即说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「见来亦不喜，</div>
<div class="lg-cell">见去亦不忧，</div>
</div>
<!-- end of lg-row -->
<div class="lg-row">
<div class="lg-cell">捨除爱欲者，</div>
<div class="lg-cell">最上婆罗门。</div>
</div>
<!-- end of lg-row -->
<div class="lg-row">
<div class="lg-cell">来时既不喜，</div>
<div class="lg-cell">去时亦不忧，</div>
</div>
<!-- end of lg-row -->
<div class="lg-row">
<div class="lg-cell">离垢清淨行，</div>
<div class="lg-cell">名智婆罗门。」</div>
</div><!-- end of lg --></div>
<p>说是偈已，诸比丘闻佛所说，欢喜奉行。</p>
<div class="lg" style="margin-left:1em">
<div class="lg-row">
<div class="lg-cell">善生及恶色</div>
<div class="lg-cell">提婆并象首</div>
</div>
<!-- end of lg-row -->
<div class="lg-row">
<div class="lg-cell">二难陀、窒师</div>
<div class="lg-cell">般闍罗、少年</div>
</div>
<!-- end of lg-row -->
<div class="lg-row"><div class="lg-cell">长老并僧钳</div></div><!-- end of lg --></div></div>
<div class='div-other'><a id='mulu14' />
<p class='h2'>（一二）</p>
<p>如是我闻：</p>
<p>一时，佛住王舍城仙人山中。时，尊者阿难处于闲静，默自思惟：「世尊昔来说三种香，所谓根、茎、华香，一切诸香，不出此三。然三种香，顺风则闻，逆风不闻。」尊者阿难思惟是已，即从坐起，往至佛所，礼佛足毕，在一面立。白佛言：「世尊！我于向者，独处闲静，默自思惟：『世尊所说根、茎、华等三种之香，众香中上。然其香气，顺风则闻，逆则不闻。』世尊！颇复有香，逆风顺风皆能闻不？」</p>
<p>佛告阿难：「如是如是。世有好香，顺逆皆闻。何者是耶？若聚落城邑，若男若女，修治不杀、不盗、不婬、不妄语、不饮酒，若诸天及得天眼者，尽皆称叹。彼城邑聚落，若男若女持五戒者，如是戒香，顺逆皆闻。」</p>
<p>尔时，世尊即说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「若栴檀沉水，</div>
<div class="lg-cell">根茎及花叶，</div>
</div>
<!-- end of lg-row -->
<div class="lg-row">
<div class="lg-cell">此香顺风闻，</div>
<div class="lg-cell">逆风无闻者。</div>
</div>
<!-- end of lg-row -->
<div class="lg-row">
<div class="lg-cell">持戒香丈夫，</div>
<div class="lg-cell">芳馨遍世界，</div>
</div>
<!-- end of lg-row -->
<div class="lg-row">
<div class="lg-cell">名闻满十方，</div>
<div class="lg-cell">逆顺悉闻之。</div>
</div>
<!-- end of lg-row -->
<div class="lg-row">
<div class="lg-cell">栴檀及沉水，</div>
<div class="lg-cell">优鉢罗拔师，</div>
</div>
<!-- end of lg-row -->
<div class="lg-row">
<div class="lg-cell">如此香微劣，</div>
<div class="lg-cell">不如持戒香。</div>
</div>
<!-- end of lg-row -->
<div class="lg-row">
<div class="lg-cell">如是种种香，</div>
<div class="lg-cell">所闻处不远，</div>
</div>
<!-- end of lg-row -->
<div class="lg-row">
<div class="lg-cell">戒香闻十方，</div>
<div class="lg-cell">殊胜诸天香。</div>
</div>
<!-- end of lg-row -->
<div class="lg-row">
<div class="lg-cell">如此清淨戒，</div>
<div class="lg-cell">不放逸为本，</div>
</div>
<!-- end of lg-row -->
<div class="lg-row">
<div class="lg-cell">安住无漏法，</div>
<div class="lg-cell">正智得解脱。</div>
</div>
<!-- end of lg-row -->
<div class="lg-row">
<div class="lg-cell">众魔虽欲求，</div>
<div class="lg-cell">莫知其方所，</div>
</div>
<!-- end of lg-row -->
<div class="lg-row">
<div class="lg-cell">是名安隐道。</div>
<div class="lg-cell">此道最清淨，</div>
</div>
<!-- end of lg-row -->
<div class="lg-row">
<div class="lg-cell">永离于诸向，</div>
<div class="lg-cell">捨弃于众趣。」</div>
</div><!-- end of lg --></div>
<p>说是偈已，诸比丘闻佛所说，欢喜奉行。</p></div>
<div class='div-other'><a id='mulu15' />
<p class='h2'>（一三）</p>
<p>如是我闻：</p>
<p>一时，佛游摩竭提国，与千比丘俱。先是婆罗门耆旧有德，获阿罗汉，诸漏已尽，尽诸有结，所作已办，捨于重担，逮得己利。如来往至善住天寺祠祀林中，频婆娑罗王闻佛到彼祠祀林间，时，频婆娑罗王即将骑队，有万八千輦舆，车乘万有二千，婆罗门居士数千亿万，前后围遶，往詣佛所。至佛所已，捨象马车，释其容饰，往至佛所，长跪合掌，白佛言：「世尊！我是摩竭提王频婆娑罗。」三自称说。佛言：「如是，如是，摩竭提王频婆娑罗。」时，频婆娑罗礼佛足已，在一面坐。摩竭提国诸婆罗门，及以长者，礼佛足已，各前就坐。时，此坐中，或有举手，或默然坐。</p>
<p>尔时，优楼频螺迦叶坐于佛所，摩竭提人咸生疑惑，而作是念：「为佛是师，为优楼迦叶是师耶？」尔时，世尊知摩竭提人深心所念，即以偈问迦叶曰：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「汝于优楼所，</div>
<div class="lg-cell">久修事火法，</div>
</div>
<!-- end of lg-row -->
<div class="lg-row">
<div class="lg-cell">今以何因缘，</div>
<div class="lg-cell">卒得离斯业？」</div>
</div><!-- end of lg --></div>
<p>优楼频螺迦叶以偈答曰：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「我先事火时，</div>
<div class="lg-cell">贪嗜于美味，</div>
</div>
<!-- end of lg-row -->
<div class="lg-row">
<div class="lg-cell">及以五欲色，</div>
<div class="lg-cell">此皆是垢秽，</div>
</div>
<!-- end of lg-row -->
<div class="lg-row">
<div class="lg-cell">以是故弃捨，</div>
<div class="lg-cell">事火祠火法。」</div>
</div><!-- end of lg --></div>
<p>尔时，世尊复说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「我知汝不乐，</div>
<div class="lg-cell">五欲及色味，</div>
</div>
<!-- end of lg-row -->
<div class="lg-row">
<div class="lg-cell">汝今所信乐，</div>
<div class="lg-cell">当为人天说。」</div>
</div><!-- end of lg --></div>
<p>尊者优楼频螺迦叶复说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「我先甚愚痴，</div>
<div class="lg-cell">不识至真法，</div>
</div>
<!-- end of lg-row -->
<div class="lg-row">
<div class="lg-cell">祠祀火苦行，</div>
<div class="lg-cell">谓为解脱因。</div>
</div>
<!-- end of lg-row -->
<div class="lg-row">
<div class="lg-cell">譬如生盲者，</div>
<div class="lg-cell">不见解脱道，</div>
</div>
<!-- end of lg-row -->
<div class="lg-row">
<div class="lg-cell">今遇大人龙，</div>
<div class="lg-cell">示我正见法。</div>
</div>
<!-- end of lg-row -->
<div class="lg-row">
<div class="lg-cell">今日始覩见，</div>
<div class="lg-cell">无为正真迹，</div>
</div>
<!-- end of lg-row -->
<div class="lg-row">
<div class="lg-cell">利益于一切，</div>
<div class="lg-cell">调御令解脱。</div>
</div>
<!-- end of lg-row -->
<div class="lg-row">
<div class="lg-cell">佛出现于世，</div>
<div class="lg-cell">开示于真諦，</div>
</div>
<!-- end of lg-row -->
<div class="lg-row">
<div class="lg-cell">令诸含生类，</div>
<div class="lg-cell">咸得覩慧光。」</div>
</div><!-- end of lg --></div>
<p>尔时，世尊复说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「汝今为善来，</div>
<div class="lg-cell">所求事已得，</div>
</div>
<!-- end of lg-row -->
<div class="lg-row">
<div class="lg-cell">汝有善思力，</div>
<div class="lg-cell">能别最胜法。</div>
</div>
<!-- end of lg-row -->
<div class="lg-row">
<div class="lg-cell">汝今应观察，</div>
<div class="lg-cell">大众之深心，</div>
</div>
<!-- end of lg-row -->
<div class="lg-row">
<div class="lg-cell">为其现神变，</div>
<div class="lg-cell">使彼生敬信。」</div>
</div><!-- end of lg --></div>
<p>尊者优楼频螺迦叶即时入定，起诸神通，身昇虚空，坐卧经行，即于东方，行住坐卧，现四威仪。身上出水，身下出火。身下出水，身上出火。入火光三昧，出种种色光，于其东方，现其神变，南西北方，亦复如是。现神足已，在佛前住，顶礼佛足，合掌而言：「大圣世尊是我之师，我于今者是佛之子。」佛言：「如是如是。汝从我学，是我弟子。」佛复命言：「还就汝坐。」</p>
<p>时，摩竭提频婆娑罗王闻佛所说，欢喜奉行。</p></div>
<div class='div-other'><a id='mulu16' />
<p class='h2'>（一四）</p>
<p>如是我闻：</p>
<p>一时，佛在王舍城迦兰陀竹林。尔时，有陀驃比丘，力士之子。世尊于时勅陀驃比丘料理僧事，陀驃比丘奉命典知。后于一时，有一比丘名弥多求，于众僧次，应当受请。陀驃尔时即依僧次，遣弥多求比丘应请詣彼。值彼设供，饮食麁澁。如是再三，私自惆悵，生大苦恼，向其姊妹弥多罗比丘尼说：「陀驃所差因缘，每得麁澁，苦恼于我。」即语弥多罗比丘尼言：「姊妹！陀驃比丘三以恶食，苦恼于我。而汝今者，宁不为我设诸方便，报彼怨耶？」弥多罗比丘尼言：「我当云何能得相佐？」弥多求比丘言：「为汝计者，汝往佛所言：陀驃比丘先于我所，作非梵行。」我当证言：「实尔实尔。」弥多罗比丘尼言：「我当云何于淨戒人而作毁谤？」弥多求言：「姊妹，汝若不能为我作此事者，我自今后，更复不能与汝言语。」比丘尼言：「汝意必尔，我当从汝。」弥多求比丘言：「姊妹，我今先去，汝可后来。」</p>
<p>弥多比丘往至佛所，礼佛足已，在一面坐。弥多罗比丘尼复詣佛所，礼佛足已，在一面立。白佛言：「世尊！云何陀驃力士子，乃于我所作非梵行？」弥多求比丘言：「实尔，世尊。」时，陀驃比丘在大众中。佛告陀驃比丘言：「闻是语不？」尔时，陀驃比丘白佛言：「世尊！佛自知我。」佛告陀驃：「汝今不应作如是语，若作是事，汝当言忆；若不作者，当言不忆。」即白佛言：「世尊！我实不忆有如此事。」时罗睺罗白佛言：「世尊！此陀驃比丘共弥多罗比丘尼作非梵行。」弥多求比丘证言：「我见陀驃比丘于弥多罗比丘尼所作非梵行，陀驃比丘欲何所道？」</p>
<p>佛告罗睺罗：「若彼弥多罗比丘尼诬谤于汝言：『罗睺罗今于我所作非梵行。』弥多求比丘亦复证言：『我实见罗睺罗于彼弥多罗比丘尼所作非梵行。』汝何所道？」罗睺罗白佛言：「世尊！我若被诬，唯言婆伽婆自证知我。」佛告罗睺罗：「汝尚知尔，况彼清淨无有所犯，而当不知作如是语。」</p>
<p>佛告诸比丘：「汝等可为陀驃比丘作忆念羯磨；弥多罗比丘尼以自言故，为作灭擯。」尔时，诸比丘受佛勅已，于弥多求比丘苦切捡挍，语弥多求比丘言：「陀驃比丘共弥多罗比丘尼作非梵行，为何处见？为独见耶？为共人见？」如是责问，弥多求比丘不能得对，方言诬谤陀驃比丘，先于僧次，差我受请，三得麁食。「我今实以贪瞋痴故，而生此谤。」</p>
<p>尔时，世尊出于静室，在众僧前敷座而坐。诸比丘等白佛言：「世尊！已为陀驃比丘作忆念羯磨，复为<span class='corr'>弥</span>多罗比丘尼作灭擯竟，已为问弥多求，知其虚谤。」</p>
<p>尔时，世尊即说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「若成就一切，</div>
<div class="lg-cell">所谓虚妄语，</div>
</div>
<!-- end of lg-row -->
<div class="lg-row">
<div class="lg-cell">则为弃后世，</div>
<div class="lg-cell">无恶而不造。</div>
</div>
<!-- end of lg-row -->
<div class="lg-row">
<div class="lg-cell">宁当以此身，</div>
<div class="lg-cell">吞食热铁丸，</div>
</div>
<!-- end of lg-row -->
<div class="lg-row">
<div class="lg-cell">不以破戒身，</div>
<div class="lg-cell">而受淨信施。」</div>
</div><!-- end of lg --></div>
<p>佛说是已，诸比丘闻佛所说，欢喜奉行。</p></div>
<div class='div-other'><a id='mulu17' />
<p class='h2'>（一五）</p>
<p>如是我闻：</p>
<p>一时，佛在王舍城迦兰陀竹林。尔时，陀驃比丘往詣佛所，于大众中，顶礼佛足，白佛言：「世尊！我于今者，欲入涅槃，唯愿世尊听我灭度。」如是三请。佛告陀驃：「汝入涅槃，我不遮汝。」时，陀驃比丘于如来前，作十八种变，踊身虚空。即于东方，现四威仪，青黄赤白，种种色像，或现为水，或现火聚。身上出水，身下出火。身上出火，身下出水。或现大身，满虚空中，或复现小。履水如地，履地如水。南西北方，亦复如是。作是事已，即于空中，入火光三昧，火炎熾然，如大火聚，即入涅槃，无有遗燼，犹如酥油一时融尽。</p>
<p>尔时，世尊即说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「譬如热铁，</div>
<div class="lg-cell">椎打星流。</div>
<div class="lg-cell">散已寻灭，</div>
</div>
<!-- end of lg-row -->
<div class="lg-row">
<div class="lg-cell">莫知所至。</div>
<div class="lg-cell">得正解脱，</div>
<div class="lg-cell">亦复如是。</div>
</div>
<!-- end of lg-row -->
<div class="lg-row">
<div class="lg-cell">已出烦恼，</div>
<div class="lg-cell">诸欲淤泥。</div>
<div class="lg-cell">莫能知彼，</div>
</div>
<!-- end of lg-row -->
<div class="lg-row"><div class="lg-cell">所趣方所。」</div></div><!-- end of lg --></div>
<p>佛说是已，诸比丘闻佛所说，欢喜奉行。</p></div>
<div class='div-other'><a id='mulu18' />
<p class='h2'>（一六）</p>
<p>如是我闻：</p>
<p>一时，佛游化摩竭陀国桃河树林。见放牧人，称此林中有鸯掘魔罗贼，或伤害人。佛告牧人言：「彼贼或能不见伤害。」即便前进。复见牧人，亦作是语，佛如前答，至于再三。佛故答言：「彼恶人者，或不见害。」</p>
<p>佛到林中，鸯掘魔罗遥见佛来，左手持鞘，右手拔刀，腾跃而来，彼虽奔走，如来徐步，不能得及。鸯掘魔罗极走力尽，而语佛言：「住！住！沙门。」佛语之言：「我今常住，汝自不住。」鸯掘魔罗即说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「沙门行不止，</div>
<div class="lg-cell">自言我常住。</div>
</div>
<!-- end of lg-row -->
<div class="lg-row">
<div class="lg-cell">我今实自住，</div>
<div class="lg-cell">今言我不住。</div>
</div>
<!-- end of lg-row -->
<div class="lg-row">
<div class="lg-cell">云何尔言住，</div>
<div class="lg-cell">道我行不住？」</div>
</div><!-- end of lg --></div>
<p>尔时，世尊即说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「我于诸众生，</div>
<div class="lg-cell">久捨刀杖害，</div>
</div>
<!-- end of lg-row -->
<div class="lg-row">
<div class="lg-cell">汝恼乱众生，</div>
<div class="lg-cell">不捨是恶业，</div>
</div>
<!-- end of lg-row -->
<div class="lg-row">
<div class="lg-cell">是故我言住，</div>
<div class="lg-cell">汝名为不住。</div>
</div>
<!-- end of lg-row -->
<div class="lg-row">
<div class="lg-cell">我于有形类，</div>
<div class="lg-cell">捨诸毒恶害，</div>
</div>
<!-- end of lg-row -->
<div class="lg-row">
<div class="lg-cell">汝不止恶业，</div>
<div class="lg-cell">常作不善业，</div>
</div>
<!-- end of lg-row -->
<div class="lg-row">
<div class="lg-cell">是故我言住，</div>
<div class="lg-cell">汝名为不住。</div>
</div>
<!-- end of lg-row -->
<div class="lg-row">
<div class="lg-cell">我于诸有命，</div>
<div class="lg-cell">捨除众恼害，</div>
</div>
<!-- end of lg-row -->
<div class="lg-row">
<div class="lg-cell">汝害有生命，</div>
<div class="lg-cell">未除黑闇业，</div>
</div>
<!-- end of lg-row -->
<div class="lg-row">
<div class="lg-cell">以是我言住，</div>
<div class="lg-cell">汝名为不住。</div>
</div>
<!-- end of lg-row -->
<div class="lg-row">
<div class="lg-cell">我乐于己法，</div>
<div class="lg-cell">摄心不放逸，</div>
</div>
<!-- end of lg-row -->
<div class="lg-row">
<div class="lg-cell">汝不见四部，</div>
<div class="lg-cell">一切所不住，</div>
</div>
<!-- end of lg-row -->
<div class="lg-row">
<div class="lg-cell">是名我实住，</div>
<div class="lg-cell">汝名为不住。」</div>
</div><!-- end of lg --></div>
<p>鸯掘魔罗复说偈<span class='corr'>言</span>：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「我久处旷野，</div>
<div class="lg-cell">未见如此人，</div>
</div>
<!-- end of lg-row -->
<div class="lg-row">
<div class="lg-cell">婆伽婆来此，</div>
<div class="lg-cell">示我以善法。</div>
</div>
<!-- end of lg-row -->
<div class="lg-row">
<div class="lg-cell">我久修恶业，</div>
<div class="lg-cell">今日悉捨离，</div>
</div>
<!-- end of lg-row -->
<div class="lg-row">
<div class="lg-cell">我今听汝说，</div>
<div class="lg-cell">顺法断诸恶。」</div>
</div>
<!-- end of lg-row -->
<div class="lg-row">
<div class="lg-cell">以刀内鞘中，</div>
<div class="lg-cell">投弃于深坑，</div>
</div>
<!-- end of lg-row -->
<div class="lg-row">
<div class="lg-cell">即便稽首礼，</div>
<div class="lg-cell">归命于世尊，</div>
</div>
<!-- end of lg-row -->
<div class="lg-row">
<div class="lg-cell">信心甚猛利，</div>
<div class="lg-cell">发意求出家。</div>
</div>
<!-- end of lg-row -->
<div class="lg-row">
<div class="lg-cell">佛起大悲心，</div>
<div class="lg-cell">饶益诸世间，</div>
</div>
<!-- end of lg-row -->
<div class="lg-row">
<div class="lg-cell">寻言汝善来，</div>
<div class="lg-cell">便得成沙门。</div>
</div><!-- end of lg --></div>
<p>尔时，鸯掘魔罗族姓子，鬚髮自落，被服法衣，已得出家，处于空静，心无放逸，专精行道，勤修精进。以能专精，摄心正念，修无上梵行，尽诸苦际，于现法中，自身取证明知，己法自知，我生已尽，梵<span class='corr'>行</span>已立，所作已办，不受后有。</p>
<p>尔时，尊者无害已成罗汉，得解脱乐。即说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「我今字无害，</div>
<div class="lg-cell">后为大残害，</div>
</div>
<!-- end of lg-row -->
<div class="lg-row">
<div class="lg-cell">我今名有实，</div>
<div class="lg-cell">真实是无害。</div>
</div>
<!-- end of lg-row -->
<div class="lg-row">
<div class="lg-cell">我今身离害，</div>
<div class="lg-cell">口意亦复然，</div>
</div>
<!-- end of lg-row -->
<div class="lg-row">
<div class="lg-cell">终不害于他，</div>
<div class="lg-cell">是真名无害。</div>
</div>
<!-- end of lg-row -->
<div class="lg-row">
<div class="lg-cell">我本血涂身，</div>
<div class="lg-cell">故名鸯掘摩，</div>
</div>
<!-- end of lg-row -->
<div class="lg-row">
<div class="lg-cell">为大驶流漂，</div>
<div class="lg-cell">是故归依佛。</div>
</div>
<!-- end of lg-row -->
<div class="lg-row">
<div class="lg-cell">归依得具戒，</div>
<div class="lg-cell">即逮得三明，</div>
</div>
<!-- end of lg-row -->
<div class="lg-row">
<div class="lg-cell">具知佛教法，</div>
<div class="lg-cell">遵奉而修行。</div>
</div>
<!-- end of lg-row -->
<div class="lg-row">
<div class="lg-cell">世间调御者，</div>
<div class="lg-cell">治以刀杖捶，</div>
</div>
<!-- end of lg-row -->
<div class="lg-row">
<div class="lg-cell">铁钩及鞭轡，</div>
<div class="lg-cell">种种诸楚撻。</div>
</div>
<!-- end of lg-row -->
<div class="lg-row">
<div class="lg-cell">世尊大调御，</div>
<div class="lg-cell">捨离诸恶法，</div>
</div>
<!-- end of lg-row -->
<div class="lg-row">
<div class="lg-cell">去离刀杖捶，</div>
<div class="lg-cell">真是正调御。</div>
</div>
<!-- end of lg-row -->
<div class="lg-row">
<div class="lg-cell">渡水须桥船，</div>
<div class="lg-cell">直箭须用火，</div>
</div>
<!-- end of lg-row -->
<div class="lg-row">
<div class="lg-cell">匠由斤斧正，</div>
<div class="lg-cell">智以慧自调。</div>
</div>
<!-- end of lg-row -->
<div class="lg-row">
<div class="lg-cell">若人先造恶，</div>
<div class="lg-cell">后止不复作，</div>
</div>
<!-- end of lg-row -->
<div class="lg-row">
<div class="lg-cell">是照于世间，</div>
<div class="lg-cell">如月云翳消。</div>
</div>
<!-- end of lg-row -->
<div class="lg-row">
<div class="lg-cell">若人先放逸，</div>
<div class="lg-cell">后止不放逸，</div>
</div>
<!-- end of lg-row -->
<div class="lg-row">
<div class="lg-cell">正念离棘毒，</div>
<div class="lg-cell">专心度彼岸。</div>
</div>
<!-- end of lg-row -->
<div class="lg-row">
<div class="lg-cell">作恶业已訖，</div>
<div class="lg-cell">必应堕恶趣，</div>
</div>
<!-- end of lg-row -->
<div class="lg-row">
<div class="lg-cell">蒙佛除我罪，</div>
<div class="lg-cell">得免于恶业。</div>
</div>
<!-- end of lg-row -->
<div class="lg-row">
<div class="lg-cell">诸人得我说，</div>
<div class="lg-cell">皆除怨结心，</div>
</div>
<!-- end of lg-row -->
<div class="lg-row">
<div class="lg-cell">当以忍淨眼，</div>
<div class="lg-cell">佛说无諍胜。」</div>
</div><!-- end of lg --></div></div>
<div class='div-other'><a id='mulu19' />
<p class='h2'>（一七）</p>
<p>如是我闻：</p>
<p>一时，佛在王舍城迦兰陀竹林中。尔时，有一比丘，天未明晓，往趣河边，襞疊衣服，安着一处，入河洗浴，露形出水，于河岸上，晞乾其身。有天放光，照彼河岸，语比丘言：「汝出家未久，盛壮好髮，何不受五欲乐，非时出家？」比丘答言：「我今出家，正是其时，获于非时。」天语沙门：「云何出家是时，获于非时。」沙门答言：「佛世尊说五欲是时，佛法是非时。五欲之乐，受味甚少，其患滋多，忧恼所集。我佛法中，现身受证，无诸热恼。诸有所作，不观时日。种少微缘，获大果报。」</p>
<p>天复问言：「佛云何说五欲是时？云何佛法名为非时？」比丘答言：「我既年稚，出家未久，学日又浅，岂曰能宣如来至真广大深义。婆伽婆今者，在近迦兰陀竹林，尔可自往，问其疑惑。」天答之言：「今佛侍从大威德天，盈集左右，如我弱劣，不能得见。汝今为我往白世尊，如来慈矜，若垂听许，我当詣彼，諮启所疑。」比丘答言：「汝若能往，<span class='corr'></span>我当为汝启白世尊。」天复答言：「我随汝往詣世尊所。」</p>
<p>尔时比丘往詣佛所。顶礼佛足，在一面立，具以天问而白世尊。尔时，世尊即说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「名色中生相，</div>
<div class="lg-cell">谓为真实有，</div>
</div>
<!-- end of lg-row -->
<div class="lg-row">
<div class="lg-cell">当知如斯人，</div>
<div class="lg-cell">是名属死径。</div>
</div>
<!-- end of lg-row -->
<div class="lg-row">
<div class="lg-cell">若识于名色，</div>
<div class="lg-cell">本空无有性，</div>
</div>
<!-- end of lg-row -->
<div class="lg-row">
<div class="lg-cell">是名尊敬佛，</div>
<div class="lg-cell">永离于诸趣。」</div>
</div><!-- end of lg --></div>
<p>佛问天曰：「汝解已未？」天即答言：「未解。世尊！」佛复说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「胜慢及等慢，</div>
<div class="lg-cell">并及不如慢，</div>
</div>
<!-- end of lg-row -->
<div class="lg-row">
<div class="lg-cell">有此三慢者，</div>
<div class="lg-cell">是可有諍论；</div>
</div>
<!-- end of lg-row -->
<div class="lg-row">
<div class="lg-cell">灭除此三慢，</div>
<div class="lg-cell">是名不动想。」</div>
</div><!-- end of lg --></div>
<p>佛告天曰：「汝解已未？」天答佛言：「未解。世尊！」佛复说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「断爱及名色，</div>
<div class="lg-cell">灭除三种慢；</div>
</div>
<!-- end of lg-row -->
<div class="lg-row">
<div class="lg-cell">不触于诸欲，</div>
<div class="lg-cell">灭除于瞋恚；</div>
</div>
<!-- end of lg-row -->
<div class="lg-row">
<div class="lg-cell">拔除诸毒根，</div>
<div class="lg-cell">诸想愿欲尽。</div>
</div>
<!-- end of lg-row -->
<div class="lg-row">
<div class="lg-cell">若能如是者，</div>
<div class="lg-cell">得度生死海。」</div>
</div><!-- end of lg --></div>
<p>天白佛言：「我今已解。」</p>
<p>诸比丘闻佛所说，欢喜奉行。</p></div>
<div class='div-other'><a id='mulu20' />
<p class='h2'>（一八）</p>
<p>如是我闻：</p>
<p>一时，佛在王舍城迦兰陀竹林。尔时，有一比丘，于清晨朝往趣河边，脱衣洗浴，还出岸上，晞乾其身。有天放光，照于河岸，问比丘言：「比丘！此是巢窟，夜则烟出，昼则火燃。有婆罗门见是事已，破彼巢窟，并掘其地。时有智人语婆罗门言：『以刀掘地。』见有一龟，婆罗门言：『取是龟来。』复语掘地，见一蝮蛇，语令捉取。复语掘地，见一肉段，语令挽取。复语掘地，见一刀舍，婆罗门言：『此是刀舍。』语令掘取。复语掘地，见楞祇芒毒虫，语令掘取。复语掘地，见有二道，复语掘出。语更掘地，见有石<span class='corr'>聚</span>，语令出石。复语掘地，见有一龙，婆罗门言：『莫恼于龙。』即跪彼龙。」</p>
<p>天语比丘言：「莫忘我语，可以问佛，佛有所说，至心忆持。所以者何？我不见若天、若魔、若梵，有能分别者，除佛及以声闻弟子比丘，无能得解如是问者。」</p>
<p>尔时比丘往至佛所，顶礼佛足，在一面立。所闻天语，具向佛说：「世尊！云何巢窟夜则烟出，昼则火然？谁是婆罗门？谁是智人？云何是刀？云何是掘？云何为龟？云何蝮蛇？云何肉段？云何刀舍？云何楞祇芒毒虫？云何二道？云何石聚？云何名龙？」</p>
<p>佛告比丘：「諦听諦听，当为汝说。巢窟者，所谓是身。受于父母精气，四大和合，衣食长养，乃得成身。而此身者，会至散败，膖胀虫烂乃至碎坏。夜烟出者，种种觉观。昼火然者，从身口业，广有所作。婆罗门者，即是如来。有智人者，即诸声闻。刀喻智慧。掘地者，喻于精进。龟者，喻于五盖。蝮蛇者，喻瞋恼害。肉段者，喻慳贪嫉妬。刀舍者，喻五欲。楞祇芒毒虫，喻如愚痴。二道者，喻于疑。诸石聚者，喻于我慢。龙者，喻于罗汉，尽诸有结。」</p>
<p>尔时，世尊即说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「巢窟名为身，</div>
<div class="lg-cell">觉观如彼烟，</div>
</div>
<!-- end of lg-row -->
<div class="lg-row">
<div class="lg-cell">造作如火然，</div>
<div class="lg-cell">婆罗门如佛，</div>
</div>
<!-- end of lg-row -->
<div class="lg-row">
<div class="lg-cell">智人是声闻，</div>
<div class="lg-cell">刀即是智慧，</div>
</div>
<!-- end of lg-row -->
<div class="lg-row">
<div class="lg-cell">掘地喻精进，</div>
<div class="lg-cell">五盖犹如龟，</div>
</div>
<!-- end of lg-row -->
<div class="lg-row">
<div class="lg-cell">瞋恚如蝮蛇，</div>
<div class="lg-cell">贪嫉如肉段，</div>
</div>
<!-- end of lg-row -->
<div class="lg-row">
<div class="lg-cell">五欲如刀舍，</div>
<div class="lg-cell">愚痴如楞祇，</div>
</div>
<!-- end of lg-row -->
<div class="lg-row">
<div class="lg-cell">疑者如二道，</div>
<div class="lg-cell">我见如石聚，</div>
</div>
<!-- end of lg-row -->
<div class="lg-row">
<div class="lg-cell">汝今莫恼龙，</div>
<div class="lg-cell">龙是真罗汉。</div>
</div>
<!-- end of lg-row -->
<div class="lg-row">
<div class="lg-cell">善答问难者，</div>
<div class="lg-cell">唯有佛世尊。」</div>
</div><!-- end of lg --></div>
<p>佛说是已，诸比丘闻佛所说，欢喜奉行。</p></div>
<div class='div-other'><a id='mulu21' />
<p class='h2'>（一九）</p>
<p>如是我闻：</p>
<p>一时，佛在波罗奈国仙人鹿野苑中。尔时，世尊着衣持鉢入波罗奈城，见一比丘，身意不定，诸根散乱。时，彼比丘遥见佛已，低头惭愧。佛乞食已，洗足入僧坊中，出于静室，坐僧众中，语诸比丘言：「我于今朝，见一比丘不摄诸根，时，彼比丘遥见我已，有惭愧色，低头捡情，为是谁耶？」时，彼比丘即于坐起，以欝多罗僧着右肩上，叉手合掌，白佛言：「世尊！心意不定，诸根散者，即我身是也。」佛言：「善哉！比丘！见我乃能捡情摄意，见诸比丘、比丘尼、优婆塞、优婆夷，亦当如是，捡情摄意，如似见我。汝能如是，于长夜中安乐利益。」</p>
<p>有一比丘即于佛前，而说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「比丘乞食入聚落，</div>
<div class="lg-cell">心意纵乱不暂定，</div>
</div>
<!-- end of lg-row -->
<div class="lg-row">
<div class="lg-cell">见佛精进摄诸根，</div>
<div class="lg-cell">是故佛称为善哉。」</div>
</div><!-- end of lg --></div></div>
<div class='div-other'><a id='mulu22' />
<p class='h2'>（二〇）</p>
<p>如是我闻：</p>
<p>一时，佛在波罗奈国古仙人住处鹿野苑中。尔时，世尊时到，着衣持鉢，入城乞食。有一比丘在天祠边，心念恶觉，嗜欲在心。时，佛世尊语比丘言：「比丘！比丘！汝种苦子，极为鄙秽，诸根恶漏，有漏汁处，必有蝇集。」尔时，比丘闻佛所说，知佛世尊识其心念，生大怖畏，身毛皆竪，疾疾而去。</p>
<p>佛乞食还，食已洗足，还僧坊中，入静房坐。从静房出，在众僧前敷座而坐。佛告诸比丘：「我今入城乞食，见一比丘在天祠边，心念恶觉。嗜欲在心。我即语言：『比丘！比丘！汝种苦子，极为鄙秽，诸根恶漏，有漏汁处，必有蝇集。』是时，比丘闻佛所说，生大惊怖，身毛皆竪，疾疾而去。」</p>
<p>佛说是已，有一比丘从坐而起，叉手合掌，白佛言：「世尊！云何名种苦子？云何名为鄙秽？云何名为恶漏？云何名为蝇集？」</p>
<p>佛言：「諦听！諦听！当为汝说。瞋恚嫌害，名种苦子。纵心五欲，名为鄙秽。由六触入，不摄戒行，名为恶漏。烦恼止住，能起无明、憍慢、无惭、无愧，起诸结使，所谓蝇集。」</p>
<p>尔时，世尊即说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「若有不摄诸根者，</div>
<div class="lg-cell">增长欲爱种苦子，</div>
</div>
<!-- end of lg-row -->
<div class="lg-row">
<div class="lg-cell">作诸鄙秽常流出，</div>
<div class="lg-cell">亲近欲觉恼害觉，</div>
</div>
<!-- end of lg-row -->
<div class="lg-row">
<div class="lg-cell">若在聚落空闲处，</div>
<div class="lg-cell">心终无有暂乐时。</div>
</div>
<!-- end of lg-row -->
<div class="lg-row">
<div class="lg-cell">若于己身修正定，</div>
<div class="lg-cell">修集诸通得三明，</div>
</div>
<!-- end of lg-row -->
<div class="lg-row">
<div class="lg-cell">彼得快乐安隐眠，</div>
<div class="lg-cell">能灭觉蝇使无餘，</div>
</div>
<!-- end of lg-row -->
<div class="lg-row">
<div class="lg-cell">能修得行住健处，</div>
<div class="lg-cell">履行圣迹到善方，</div>
</div>
<!-- end of lg-row -->
<div class="lg-row">
<div class="lg-cell">得正智迹终不还，</div>
<div class="lg-cell">入于涅槃寂灭乐。」</div>
</div><!-- end of lg --></div>
<p>佛说是已，诸比丘闻已，欢喜奉行。</p></div>
<div class='div-other'><a id='mulu23' />
<p class='h2'>（二一）</p>
<p>如是我闻：</p>
<p>一时，佛住舍卫国祇树给孤独园。尔时，有一比丘着衣持鉢入城乞食。食已，迴还洗足，摄持坐具，入得眼林中，在一树下，敷草而坐，起恶觉观，贪嗜五欲。得眼林神知比丘念，念于不淨，在此林中，不应嗜恶，作如是念：「我当[寤-吾+告]寤。」即作是言：「比丘！比丘！何故作疮？」比丘答言：「我当覆之。」林神复语：「汝疮如[土*瓦]，以何覆之？」比丘答言：「我以念觉，用覆此疮。」林神讚言：「善哉！善哉！今此比丘善知覆疮，真实覆疮。」</p>
<p>佛以清淨天耳闻彼林神共比丘语。尔时，世尊即说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「世间嗜欲，</div>
<div class="lg-cell">邪意所作。</div>
<div class="lg-cell">疮疣已生，</div>
</div>
<!-- end of lg-row -->
<div class="lg-row">
<div class="lg-cell">众蝇唼食。</div>
<div class="lg-cell">嗜欲即疮，</div>
<div class="lg-cell">觉观即蝇。</div>
</div>
<!-- end of lg-row -->
<div class="lg-row">
<div class="lg-cell">我慢依贪，</div>
<div class="lg-cell">鑽丈夫心。</div>
<div class="lg-cell">贪利名称，</div>
</div>
<!-- end of lg-row -->
<div class="lg-row">
<div class="lg-cell">疑惑所着。</div>
<div class="lg-cell">不知出要，</div>
<div class="lg-cell">内心修定。</div>
</div>
<!-- end of lg-row -->
<div class="lg-row">
<div class="lg-cell">具学诸通，</div>
<div class="lg-cell">此不作疮。</div>
<div class="lg-cell">安隐见佛，</div>
</div>
<!-- end of lg-row -->
<div class="lg-row"><div class="lg-cell">能得涅槃。」</div></div><!-- end of lg --></div>
<p>说此偈已，诸比丘闻佛所说，欢喜奉行。</p></div>
<div class='div-other'><a id='mulu24' />
<p class='h2'>（二二）</p>
<p>如是我闻：</p>
<p>一时，佛在舍卫国祇树给孤独园。尔时，众多比丘着衣持鉢入城乞食。尔时，有一年少新学比丘，不以时节入于聚落。时，诸比丘处处见彼新学比丘，而语之言：「汝今新学，未知对治法门，云何处处经历诸家？」新学比丘白诸比丘言：「大德诸长老等皆往诸家，云何遮我不至诸家？」</p>
<p>时，诸比丘乞食食已，收摄衣鉢，洗足已，往至佛所，顶礼佛足，在一面坐。诸比丘等白佛言：「世尊！我等入城乞食，见一年少新学比丘，不以时节，往至诸家。我等语言：『汝是新学，未知对治，何缘非时往至他家？』答我等言：『诸老比丘亦到诸家，何故独自而遮我耶？』」</p>
<p>尔时，世尊告诸比丘：「大旷野中有一大池，有诸大象入彼池中，以鼻拔取池中藕根，淨抖擻已，用水洗之，然后乃食，身体肥盛，极得气力。诸小象等亦复食藕，不知抖擻并及水洗，合埿出食，后转羸瘦，无有气力，若死若近死。」</p>
<p>尔时，世尊而说偈言：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「大象入池时，</div>
<div class="lg-cell">以鼻拔藕根，</div>
</div>
<!-- end of lg-row -->
<div class="lg-row">
<div class="lg-cell">抖擻洗去泥，</div>
<div class="lg-cell">然后方食之。</div>
</div>
<!-- end of lg-row -->
<div class="lg-row">
<div class="lg-cell">若有诸比丘，</div>
<div class="lg-cell">具修清白法，</div>
</div>
<!-- end of lg-row -->
<div class="lg-row">
<div class="lg-cell">若受于利养，</div>
<div class="lg-cell">无过能染着，</div>
</div>
<!-- end of lg-row -->
<div class="lg-row">
<div class="lg-cell">是名修行者，</div>
<div class="lg-cell">犹如彼大象。</div>
</div>
<!-- end of lg-row -->
<div class="lg-row">
<div class="lg-cell">不善解方便，</div>
<div class="lg-cell">后受于过患，</div>
</div>
<!-- end of lg-row -->
<div class="lg-row">
<div class="lg-cell">后受其苦恼，</div>
<div class="lg-cell">如彼小象等。」</div>
</div><!-- end of lg --></div>
<p>诸比丘闻佛所说，欢喜奉行。</p>
<div class="lg" style="margin-left:1em">
<div class="lg-row">
<div class="lg-cell">阿难与结髮</div>
<div class="lg-cell">及以二陀驃</div>
</div>
<!-- end of lg-row -->
<div class="lg-row">
<div class="lg-cell">贼并散倒吒</div>
<div class="lg-cell">拔弥、惭愧根</div>
</div>
<!-- end of lg-row -->
<div class="lg-row">
<div class="lg-cell">苦子并覆疮</div>
<div class="lg-cell">小大食藕根</div>
</div><!-- end of lg --></div></div></div>
<p class='juan'>别译杂阿含经卷第一</p>
</div><!-- end of div[@id='body'] -->
</body></html>
