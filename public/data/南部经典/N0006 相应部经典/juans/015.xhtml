<html xmlns="http://www.w3.org/1999/xhtml">
<head>
  <title>相应部经典</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<div class='div-other'><a id='mulu533' />
<p class='h2'>第四　无始相应</p>
<div class='div-other'><a id='mulu534' />
<p class='h3'>第一　薪草品</p>
<div class='div-other'><a id='mulu535' />
<p class='h4'>〔一〕薪草</p>
<p>一</p>
<p>如是我闻。一时，世尊住舍卫城。</p>
<p>二</p>
<p>尔时，世尊言诸比丘曰：「诸比丘！」彼等比丘奉答世尊曰：「唯然，大德！」</p>
<p>三</p>
<p>世尊曰：「诸比丘！轮迴无始，众生之为无明所覆、渴爱所缚，不知流转轮迴之本际。</p>
<p>四</p>
<p>比丘等！譬如有人，于此阎浮提伐草、薪、小枝、集于同一场所。堆积成四指量之方形谓：『此是我母、此是我母之母。』计数而置。诸比丘！彼人数算其母之母而不能终尽，则此阎浮提之草、薪、枝、小枝，已至终尽。</p>
<p>五</p>
<p>所以者何？诸比丘！此轮迴无始，众生为无明所覆、渴爱所缚，不知流转轮迴之本际。</p>
<p>六</p>
<p>诸比丘！如是，长夜受苦、受痛、受失，增大其墓所。</p>
<p>七</p>
<p>诸比丘！是以于诸行足厌、足于厌离、足于解脱。」</p></div>
<div class='div-other'><a id='mulu536' />
<p class='h4'>〔二〕第二　地</p>
<p>一</p>
<p>〔尔时，世尊〕住舍卫城。</p>
<p>二</p>
<p>〔尔时，世尊曰：〕「诸比丘！轮迴无始，众生为无明所覆、渴爱所缚、不知流转轮迴之本际。</p>
<p>三</p>
<p>诸比丘！譬如有人，以大地作枣种子大之土丸，以〔数〕而置之谓：『此是我父，此是我父之父。』诸比丘！彼人数其父之父不能终尽，此大地已至终尽矣。</p>
<p>四</p>
<p>所以者何？诸比丘！轮迴无始、众生为无明所覆、渴爱所缚，不知流转轮迴之本际。</p>
<p>五</p>
<p>诸比丘！如是长夜受苦、受痛、受失，增大其墓所。</p>
<p>六</p>
<p>诸比丘！是以于诸行足厌、足于厌离，足于解脱。」</p></div>
<div class='div-other'><a id='mulu537' />
<p class='h4'>〔三〕第三　泪</p>
<p>一</p>
<p>〔尔时，世尊〕住舍卫城。</p>
<p>二</p>
<p>〔尔时，世尊曰：〕「诸比丘！轮迴无始，众生为无明所覆、渴爱所缚，不知流转轮迴之本际。</p>
<p>三</p>
<p>诸比丘！汝等对此作如何思惟耶？四大海之水，与汝等怨憎相会，喜爱之别离，长时流转轮迴、悲叹时，所流之泪，何者为多耶？」</p>
<p>四</p>
<p>「大德！我等知世尊所说法，大德！我等怨憎相会，喜爱之别离，长时流转轮迴，悲叹时所流之泪为多，其非四大海水所能比拟。」</p>
<p>五</p>
<p>「善哉，善哉！诸比丘！汝等对我所说之法，能如是知之矣。</p>
<p>六</p>
<p>诸比丘！汝等怨憎相会，与喜爱别离，长时流转轮迴，悲叹时所流注之泪为多，其非四大海水所能比拟。</p>
<p>七</p>
<p>诸比丘！汝等于长夜逢母之死。</p>
<p>八</p>
<p>……逢子之死。</p>
<p>九</p>
<p>……逢女儿之死。</p>
<p>一〇</p>
<p>……逢眷属之失。</p>
<p>一一</p>
<p>……逢财宝之失。</p>
<p>一二</p>
<p>诸比丘！汝等于长夜，逢病之失。汝等逢此等之病失，怨憎相会，与喜爱者别离，悲叹时所流注之泪为更多，其非大海水所能比拟。</p>
<p>一三</p>
<p>所以者何？诸比丘！轮迴乃无始……</p>
<p>一四</p>
<p>诸比丘！是人于诸行足厌、足于厌离、足于解脱。」</p></div>
<div class='div-other'><a id='mulu538' />
<p class='h4'>〔四〕第四　乳</p>
<p>一</p>
<p>〔尔时，世尊〕住舍卫城。</p>
<p>二</p>
<p>〔尔时，世尊曰：〕「诸比丘！轮迴无始，众生为无明所覆、渴爱所缚，不知流转于轮迴之本际。」</p>
<p>三</p>
<p>「诸比丘！汝等对此作如何思惟耶？汝等于此等长夜流转轮迴所吞之母乳，与四海之水，何者为多耶？」</p>
<p>四</p>
<p>「大德！我等知世尊所说之法，大德！我等于长夜流转轮迴所吞之母乳为更多，非大海<span class='corr'>水</span>所能比拟。」</p>
<p>五</p>
<p>「善哉，善哉！诸比丘！善哉！诸比丘！汝等对我所说之法，能如是知之矣。</p>
<p>六</p>
<p>诸比丘！汝等长夜流转轮迴而所吞饮之母乳为更多，非大海水所能比拟。</p>
<p>七</p>
<p>所以者何？诸比丘！轮迴无始……足于能脱。」</p></div>
<div class='div-other'><a id='mulu539' />
<p class='h4'>〔五〕第五　山</p>
<p>一</p>
<p>〔尔时，世尊〕住舍卫城纸树给孤独园。</p>
<p>二</p>
<p>尔时，一比丘来詣世尊之处。詣已……</p>
<p>三</p>
<p>坐于一面之彼比丘白世尊言：「大德！一劫为几何之长耶？」</p>
<p>四</p>
<p>汝比丘！一劫为长久，是为多岁，如是多岁、或如是多百岁、或如是多千岁、或如是多百千岁、不可算数。</p>
<p>五</p>
<p>「大德！唯然。得以譬喻之耶？」</p>
<p>六</p>
<p>世尊曰：「比丘！可得。」「比丘！譬如有纵一由旬，广一由旬，高一由旬，而无空隙、无龟裂，坚困之大岩山。〔若〕有人、每终百岁，以迦尸衣一拂之，比丘！其大岩山，依此方法而灭尽至终，劫犹未尽。</p>
<p>七</p>
<p>比丘！劫乃如是长久。比丘！如是长久之劫，轮迴多劫，轮迴比百劫多，轮迴比千劫多，轮迴更比百千劫多。</p>
<p>八</p>
<p>所以者何？诸比丘！轮迴无始……足于解脱。」</p></div>
<div class='div-other'><a id='mulu540' />
<p class='h4'>〔六〕第六　芥子</p>
<p>一</p>
<p>〔尔时，世尊〕住舍卫城。</p>
<p>二</p>
<p>当时有一比丘，来詣世尊之处……</p>
<p>三</p>
<p>坐一面之比丘，以此白世尊曰：「大德！一劫有几何之长耶？」</p>
<p>四</p>
<p>「比丘！〔一〕劫甚长，劫乃多岁，或……多百千岁，不可算数。」</p>
<p>五</p>
<p>「大德！唯然，得可譬喻耶？」</p>
<p>六</p>
<p>「比丘！得以譬喻，比丘！譬如有一由旬之铁城，纵一由旬，广一由旬，高一由旬，如以头巾缠缚，充满芥子粒。时有人，每过百年，取出一芥子粒。比丘！彼芥子之大积集，以此等方法，城可灭尽至终，然而劫犹未尽。</p>
<p>七</p>
<p>比丘！如是劫之长久，比丘！如是长久之劫，多劫轮迴、轮迴比百劫多，轮迴比千劫多，轮迴更比百千劫多。</p>
<p>八</p>
<p>所以者何？比丘！轮迴乃无始……足于解脱。」</p></div>
<div class='div-other'><a id='mulu541' />
<p class='h4'>〔七〕第七　声闻</p>
<p>一</p>
<p>〔尔时，世尊〕住舍卫城。</p>
<p>二</p>
<p>尔时，众多之比丘，来詣世尊之处……</p>
<p>三</p>
<p>坐于一面之彼等诸比丘，白世尊言：「大德！经过几多劫耶？」</p>
<p>四</p>
<p>「诸比丘！经过已多劫。此等为多劫，或为多百劫，或为多千劫、或为多百千劫，不能算数。」</p>
<p>五</p>
<p>「大德！唯然，可得作譬喻耶？」</p>
<p>六</p>
<p>「诸比丘！可得作〔譬喻〕。」世尊曰：「诸比丘！此处有四声闻百岁之寿、百岁之命，彼等日日忆念百千劫，诸比丘！诸劫为由彼等之所忆念。时彼等四声闻百岁之寿、百岁之命，过百岁而歿。</p>
<p>七</p>
<p>诸比丘！如是经过多劫，彼等为多劫，或为多百劫，或为多千劫，或为多百千劫，不可算数。</p>
<p>八</p>
<p>所以者何？诸比丘！轮迴乃无始……足于解脱。」</p></div>
<div class='div-other'><a id='mulu542' />
<p class='h4'>〔八〕第八　恒河</p>
<p>一</p>
<p>〔尔时，世尊〕于王舍城竹林……</p>
<p>二</p>
<p>尔时，一婆罗门来詣世尊之处……</p>
<p>三</p>
<p>坐于一面之婆罗门白世尊言：「瞿昙！经过几多之劫耶？」</p>
<p>四</p>
<p>「婆罗门！经过已多劫。彼等为多劫，或为多百劫，或为多千劫，或为多百千劫，不可算数。」</p>
<p>五</p>
<p>「瞿昙！唯然，可得作譬喻耶？」</p>
<p>六</p>
<p>「婆罗门！可得作〔譬喻〕。」世尊曰：「婆罗门！譬喻此恒河之水流，流入大海，其中之砂为多砂，或为多百砂，或为多千砂，或为多百千砂，不可算数。</p>
<p>七</p>
<p>婆罗门！因之，经过更多劫。彼等为多劫，或为多百劫，或为多千劫，或为多百千劫，不可算数。</p>
<p>八</p>
<p>所以者何？婆罗门！轮迴乃无始，众生为无明所覆、渴爱所缚，不知流转轮迴之本际。</p>
<p>九</p>
<p>婆罗门！如是，长夜受苦、受痛、受失，增大其墓所。婆罗门！是以于诸行足厌、足于厌离、足于解脱。」</p>
<p>一〇</p>
<p>如是说已。彼婆罗门白世尊言：「瞿昙！是稀有，瞿昙！是稀有……尊者瞿昙！请摄纳我，自今以后，当终生归依为优婆塞。」</p></div>
<div class='div-other'><a id='mulu543' />
<p class='h4'>〔九〕第九　杖</p>
<p>一</p>
<p>〔尔时，世尊〕住舍卫城。</p>
<p>二</p>
<p>〔尔时，世尊曰：〕「诸比丘！轮迴乃无始，众生为无明所覆、渴爱所缚，不知流转轮迴之本际……</p>
<p>三</p>
<p>诸比丘！譬喻向上空掷杖，一度落于根地，一度落于中地，一度落于头地，诸比丘！同此，被无明所覆、渴爱所缚，流转轮迴之众生，一度由此界至彼界，一度由彼界至此界。</p>
<p>四</p>
<p>所以者何？诸比丘！转迴乃无始……足于解脱。」</p></div>
<div class='div-other'><a id='mulu544' />
<p class='h4'>〔一〇〕第十　人</p>
<p>一</p>
<p>〔尔时，世尊〕住王舍城耆闍崛山。</p>
<p>二</p>
<p>尔时，世尊曰：</p>
<p>三</p>
<p>「诸比丘！轮迴乃无始……</p>
<p>四</p>
<p>诸比丘！依一人于一劫之所流转轮迴，若有此等之集骨者，集之不使毁坏，其骨之堆积，骨之累积，骨之积聚，有如毘富罗山之大。</p>
<p>五</p>
<p>所以者何？诸比丘！轮迴无始……足于解脱。」</p>
<p>六</p>
<p>世尊宣说已。善逝仰此！师更作斯宣曰：</p>
<div class="lg">
<div class="lg-row"><div class="lg-cell" style="text-indent:4em">（一）一人生一劫</div></div>
<!-- end of lg-row -->
<div class="lg-row"><div class="lg-cell" style="text-indent:7em">人骨积无量</div></div>
<!-- end of lg-row -->
<div class="lg-row"><div class="lg-cell" style="text-indent:7em">积聚等山高</div></div>
<!-- end of lg-row -->
<div class="lg-row"><div class="lg-cell" style="text-indent:7em">斯为大仙说</div></div><!-- end of lg --></div>
<div class="lg">
<div class="lg-row"><div class="lg-cell" style="text-indent:4em">（二）彼大仙所说</div></div>
<!-- end of lg-row -->
<div class="lg-row"><div class="lg-cell" style="text-indent:7em">耆闍崛山北</div></div>
<!-- end of lg-row -->
<div class="lg-row"><div class="lg-cell" style="text-indent:7em">摩揭陀山城</div></div>
<!-- end of lg-row -->
<div class="lg-row"><div class="lg-cell" style="text-indent:7em">毘富罗山大</div></div><!-- end of lg --></div>
<div class="lg">
<div class="lg-row"><div class="lg-cell" style="text-indent:4em">（三）我以正慧观</div></div>
<!-- end of lg-row -->
<div class="lg-row"><div class="lg-cell" style="text-indent:7em">苦与苦生起</div></div>
<!-- end of lg-row -->
<div class="lg-row"><div class="lg-cell" style="text-indent:7em">超越苦之法</div></div>
<!-- end of lg-row -->
<div class="lg-row"><div class="lg-cell" style="text-indent:7em">唯八支圣道</div></div><!-- end of lg --></div>
<div class="lg">
<div class="lg-row"><div class="lg-cell" style="text-indent:4em">（四）得见圣諦时</div></div>
<!-- end of lg-row -->
<div class="lg-row"><div class="lg-cell" style="text-indent:7em">趣于苦之灭</div></div>
<!-- end of lg-row -->
<div class="lg-row"><div class="lg-cell" style="text-indent:7em">七返以为极</div></div>
<!-- end of lg-row -->
<div class="lg-row"><div class="lg-cell" style="text-indent:7em">彼人得转生</div></div>
<!-- end of lg-row -->
<div class="lg-row"><div class="lg-cell" style="text-indent:7em">一切结已尽</div></div>
<!-- end of lg-row -->
<div class="lg-row"><div class="lg-cell" style="text-indent:7em">为苦之终焉</div></div><!-- end of lg --></div>
<p>此颂曰：</p>
<div class="lg">
<div class="lg-row">
<div class="lg-cell" style="text-indent:7em">薪草以及地</div>
<div class="lg-cell" style="text-indent:5em">泪乳山芥子</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">声闻与恒河</div>
<div class="lg-cell" style="text-indent:5em">以及杖与人</div>
</div><!-- end of lg --></div></div></div>
<div class='div-other'><a id='mulu545' />
<p class='h3'>第二　苦恼等品</p>
<div class='div-other'><a id='mulu546' />
<p class='h4'>〔一一〕第一　苦恼</p>
<p>一</p>
<p>一时，世尊住舍卫城。</p>
<p>二</p>
<p>尔时，〔世尊曰：〕</p>
<p>三</p>
<p>「诸比丘！轮迴乃无始，众生为无明所覆、渴爱所缚，不知流转轮迴之本际。</p>
<p>四</p>
<p>诸比丘！汝等见此处具有必然之苦恼与不幸时，对此处应必作一结论：『我等亦长时如是受之矣。』</p>
<p>五</p>
<p>所以者何？诸比丘！轮迴乃无始……足于解脱。」</p></div>
<div class='div-other'><a id='mulu547' />
<p class='h4'>〔一二〕第二　安乐</p>
<p>一</p>
<p>〔尔时，世尊〕住舍卫城。</p>
<p>二</p>
<p>〔尔时，世尊曰：〕「诸比丘！轮迴乃无始……</p>
<p>三</p>
<p>诸比丘！汝等见安乐、荣华时，对此必作一结论：『我等亦长时受之矣。』</p>
<p>四</p>
<p>所以者何？诸比丘！轮迴无始……不知流转轮迴之本际……足于解脱。」</p></div>
<div class='div-other'><a id='mulu548' />
<p class='h4'>〔一三〕第三　约三十</p>
<p>一</p>
<p>〔尔时，世尊〕住王舍城竹林。</p>
<p>二</p>
<p>当时约有三十位波婆比丘，皆住阿兰若，悉为乞食者，皆着粪扫衣，悉持三衣者，一切皆有结者。〔彼等三十位比丘〕来詣世尊之处。詣已，礼敬世尊，坐于一面。</p>
<p>三</p>
<p>尔时，世尊生如是思念：「此等三十位波婆比丘，皆住阿兰若，悉为乞食者，着粪扫衣者，悉持三衣者，一切皆有结者。我宁为说此等之如法，于此教，使无取着，依诸漏使心得解脱。」</p>
<p>四</p>
<p>尔时世尊言诸比丘曰：「诸比丘！」彼等诸比丘奉答世尊曰：「唯然，大德！」</p>
<p>五</p>
<p>世尊曰：「诸比丘！轮迴乃无始，众生为无明所覆、渴爱所缚，不知流转轮迴之本际。</p>
<p>六</p>
<p>诸比丘！汝等对此作如何思惟耶？汝等于此等之长时，流转轮迴，奔走头破流出之血，与四大海之水，何者较多耶？」</p>
<p>七</p>
<p>「大德！我等知世尊所说之法，大德！我等于长时流转轮迴，奔走头破流出之血为多，非四大海之水可比拟。」</p>
<p>八</p>
<p>「善哉，善哉！诸比丘！善哉！诸比丘！汝等对我所说之法，能如是了知。</p>
<p>九</p>
<p>诸比丘！汝等于此等之长时，流转轮迴，奔走头破流出之血为多，非四大海之水可比拟……</p>
<p>一〇</p>
<p>诸比丘！汝等长夜生为牡牛做牡牛时，奔走头破流出之血为多，非四大海之水可比拟……</p>
<p>一一</p>
<p>诸比丘！汝等长夜生为水牛做水牛时，奔走头破流出之血……</p>
<p>一二</p>
<p>诸比丘！汝等长夜生为牡羊为牡羊时……</p>
<p>一三</p>
<p>诸比丘……生为山羊，为山羊时……</p>
<p>一四</p>
<p>诸比丘……生为鹿，为鹿时……</p>
<p>一五</p>
<p>诸比丘……生为狗，为狗时……</p>
<p>一六</p>
<p>诸比丘……生为猪，为猪时……</p>
<p>一七</p>
<p>诸比丘！汝等长夜、为盗贼、为劫村者而被捕，奔走而被截头流出之血……</p>
<p>一八</p>
<p>诸比丘！汝等长夜为盗贼、立于道路而被捕，奔走而被截头流出之血……</p>
<p>一九</p>
<p>诸比丘！汝等长夜为盗贼、不义者而被捕，奔走头破流出之血为较多，非四大海之水可比拟。</p>
<p>二〇</p>
<p>所以者何？诸比丘！轮迴无始，足于解脱。」</p>
<p>二一</p>
<p>世尊如是说已，彼等诸比丘对世尊之说法、随喜、欢喜。</p>
<p>二二</p>
<p>宣说此时，约三十位波婆比丘，已无取着，依诸漏而心解脱。</p></div>
<div class='div-other'><a id='mulu549' />
<p class='h4'>〔一四〕第四　母</p>
<p>一</p>
<p>〔尔时，世尊〕住舍卫城。</p>
<p>二</p>
<p>〔尔时，世尊曰：〕「诸比丘！轮迴乃无始……</p>
<p>三</p>
<p>诸比丘！于此等之长夜，很难找出未尝为母之众生者。</p>
<p>四</p>
<p>所以者何？诸比丘！轮迴乃无始……足于解脱。」</p></div>
<div class='div-other'><a id='mulu550' />
<p class='h4'>〔一五〕第五　父</p>
<p>一</p>
<p>〔尔时，世尊〕住舍卫城。</p>
<p>二</p>
<p>……诸比丘……很难找出未尝为父之众生者。</p></div>
<div class='div-other'><a id='mulu551' />
<p class='h4'>〔一六〕第六　兄弟</p>
<p>一</p>
<p>〔尔时，世尊〕住舍卫城。</p>
<p>二</p>
<p>……诸比丘……很难找出未尝为兄弟之者。</p></div>
<div class='div-other'><a id='mulu552' />
<p class='h4'>〔一七〕第七　姊妹</p>
<p>一</p>
<p>尔时，世尊住舍卫城。</p>
<p>二</p>
<p>……诸比丘……很难找出未尝为姊妹之众生者。</p></div>
<div class='div-other'><a id='mulu553' />
<p class='h4'>〔一八〕第八　子</p>
<p>一</p>
<p>〔尔时，世尊〕住舍卫城。</p>
<p>二</p>
<p>……诸比丘，很难找出未尝为子之众生者……</p></div>
<div class='div-other'><a id='mulu554' />
<p class='h4'>〔一九〕第九　女儿</p>
<p>一</p>
<p>〔尔时，世尊〕住舍卫城。</p>
<p>二</p>
<p>〔尔时，世尊曰：〕「诸比丘！轮迴乃无始，众生为无明所覆、渴爱所缚，不知流转轮迴之本际。</p>
<p>诸比丘！于此长夜，很难找出未尝为女儿之众生者。</p>
<p>所以者何？诸比丘！轮迴乃无始，众生为无明所覆、渴爱所缚，不知流转轮迴之本际。</p>
<p>诸比丘！然则长夜受苦，受痛、受失，增大其墓所。</p>
<p>诸比丘！是人，于诸行足厌、足于厌离、足于解脱。」</p></div>
<div class='div-other'><a id='mulu555' />
<p class='h4'>〔二〇〕第十　毘富罗山</p>
<p>一</p>
<p>〔尔时，世尊〕住王舍城闍崛山。</p>
<p>二</p>
<p>〔尔时，世尊〕言诸比丘……</p>
<p>三</p>
<p>世尊曰：「诸比丘！轮迴乃无始，众生为无明所覆、渴爱所缚，不知流转轮迴之本际。</p>
<p>四</p>
<p>诸比丘！往昔此毘富罗山称为东竹山。诸比丘！彼时人等呼之为提瓦罗。汝等比丘！提瓦罗人等之寿量为四万岁。诸比丘！提瓦罗人等，登上东竹山需四日，降下需四日。</p>
<p>五</p>
<p>诸比丘！尔时，拘楼孙世尊、应供、正等觉者，出现于世。诸比丘！拘楼孙世尊、应供、正等觉者，有名曰威杜拉、僧耆婆二人为上足弟子。</p>
<p>六</p>
<p>诸比丘！试观！此山之名消灭，彼等众人歿去，彼世尊已般涅槃。</p>
<p>七</p>
<p>诸比丘！是诸行为无常。诸比丘！如是诸行是不定。诸比丘！如是诸行为不安。诸比丘！是以，于诸行足厌、足于厌离、足于解脱。</p>
<p>八</p>
<p>诸比丘！往昔此毘富罗山称万伽伽山。诸比丘！又，彼时诸人被称为赤马。诸比丘！赤马之人，寿量为三万岁。诸比丘！赤马之人登上万伽伽山需三日，降下需三日。</p>
<p>九</p>
<p>诸比丘！尔时，拘那含世尊、应供、正等觉者出现于世。诸比丘！拘那含世尊、应供、正等觉者，有名曰比茲耶、苏陀罗二人为上足弟子。</p>
<p>一〇</p>
<p>诸比丘！试观！此山名消灭，彼等众人歿去，彼世尊亦般涅槃矣。</p>
<p>诸比丘！如是诸行无常……足于解脱。</p>
<p>一一</p>
<p>诸比丘！往昔此毘富罗山称为斯巴萨山。诸比丘！彼时人等被称为苏比耶。诸比丘！苏比耶人之寿量为二万岁。诸比丘！苏比耶人登上斯巴萨山需二日，降下需二日。</p>
<p>一二</p>
<p>尔时，迦叶世尊、应供、正等觉者，出现于世。诸比丘！迦叶世尊、应供、正等觉者，有名曰帝沙、巴拉多瓦迦二人为上足弟子。</p>
<p>一三</p>
<p>诸比丘！试观！此山之名消灭，彼等众人歿去，彼世尊已般涅槃矣。</p>
<p>一四</p>
<p>诸比丘！如是诸行是无常。诸比丘！如是诸行是不定。……足于解脱。</p>
<p>一五</p>
<p>诸比丘！又现在此毘富罗山，而称为毘富罗。诸比丘！现在此诸人被称为摩揭陀人。诸比丘！摩揭陀人之寿量少，微少。长生亦仅者百岁，或仅有之多。汝等比丘！摩揭陀人上登毘富罗需瞬时，降下需瞬时。</p>
<p>一六</p>
<p>诸比丘！现今，我为应供、正等觉者、出现于世。诸比丘！我今有舍利弗、目犍连二人为上足弟子。</p>
<p>一七</p>
<p>诸比丘！此山名消灭，此等人人死去，我亦将至般涅槃时。</p>
<p>一八</p>
<p>诸比丘！如是诸行是无常。诸比丘！如是诸行是不定。诸比丘！如是诸行是不安。诸比丘！是以，于诸行足厌、足于厌离、足于解脱。」</p>
<p>一九</p>
<p>世尊宣说已，善逝仰此，大师更说此曰：</p>
<div class="lg">
<div class="lg-row"><div class="lg-cell" style="text-indent:4em">（一）东竹山提瓦罗</div></div>
<!-- end of lg-row -->
<div class="lg-row"><div class="lg-cell" style="text-indent:7em">赤马人万伽伽</div></div>
<!-- end of lg-row -->
<div class="lg-row"><div class="lg-cell" style="text-indent:7em">斯巴萨苏比耶</div></div>
<!-- end of lg-row -->
<div class="lg-row"><div class="lg-cell" style="text-indent:7em">毘富罗摩揭陀</div></div><!-- end of lg --></div>
<div class="lg">
<div class="lg-row"><div class="lg-cell" style="text-indent:4em">（二）然诸行是无常</div></div>
<!-- end of lg-row -->
<div class="lg-row"><div class="lg-cell" style="text-indent:7em">此等是生灭法</div></div>
<!-- end of lg-row -->
<div class="lg-row"><div class="lg-cell" style="text-indent:7em">生之而又消灭</div></div>
<!-- end of lg-row -->
<div class="lg-row"><div class="lg-cell" style="text-indent:7em">此等寂灭为乐</div></div><!-- end of lg --></div>
<p>此颂曰：</p>
<div class="lg">
<div class="lg-row">
<div class="lg-cell" style="text-indent:7em">苦恼与安乐</div>
<div class="lg-cell" style="text-indent:5em">三十与父母</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">兄弟与姊妹</div>
<div class="lg-cell" style="text-indent:5em">子女毘富罗</div>
</div><!-- end of lg --></div></div></div></div></div>
</div><!-- end of div[@id='body'] -->
</body></html>
