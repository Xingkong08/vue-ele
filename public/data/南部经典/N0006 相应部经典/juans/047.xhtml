<html xmlns="http://www.w3.org/1999/xhtml">
<head>
  <title>相应部经典</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<div class='div-other'><a id='mulu1936' />
<p class='h2'>第三　念处相应</p>
<div class='div-other'><a id='mulu1937' />
<p class='h3'>第一　菴罗品</p>
<div class='div-other'><a id='mulu1938' />
<p class='h4'>〔一〕第一　菴罗</p>
<p>一</p>
<p>如是我闻。尔时，世尊住毘舍离国之菴罗园中。</p>
<p>二</p>
<p>于此，世尊告诸比丘曰：</p>
<p>「诸比丘！」</p>
<p>诸比丘应诺世尊曰：「大德！」世尊曰：</p>
<p>三</p>
<p>「诸比丘！有此一乘道，能使众生清淨、超愁悲、灭苦忧、证得正理、现证涅槃，谓四念处。以何为四耶？</p>
<p>四</p>
<p>诸比丘！于此有比丘，于身观身，热诚、正知、正念、调伏世间之贪忧而住，于受观受……于心观心……于法观法，热诚、正知、正念、调伏世间之贪忧而住。</p>
<p>五</p>
<p>诸比丘！有此一乘道，能使众生清淨、超愁悲、灭苦忧、证得正理、现证涅槃，谓四念处。」</p>
<p>六</p>
<p>世尊如是说已，彼诸比丘生喜悦，欢喜于世尊之所说。</p></div>
<div class='div-other'><a id='mulu1939' />
<p class='h4'>〔二〕第二　正念</p>
<p>一</p>
<p>尔时，世尊住毘舍离国之菴罗园中。</p>
<p>二</p>
<p>于此，世尊告诸比丘曰：</p>
<p>〔「诸比丘！」</p>
<p>彼诸比丘应诺世尊曰——「大德！」世尊曰：〕</p>
<p>三</p>
<p>「诸比丘！比丘应以正念、正知而住，此是我为汝等之教诫。</p>
<p>四</p>
<p>诸比丘！云何为比丘之正念耶？</p>
<p>诸比丘！于此有比丘，于身观身，热诚、正知、正念，调伏世间贪忧而住，于受……于身……于法观法，热诚、正知、正念，调伏世间贪忧而住。</p>
<p>诸比丘！如是为比丘之正念。</p>
<p>五</p>
<p>诸比丘！云何为比丘之正知耶？</p>
<p>诸比丘！于此有比丘，进退以正知而作，观察以正知而作，屈伸以正知而作，持僧伽梨、鉢衣以正知而作，饮食嚐味以正知而作，大小便以正知而作，行住坐卧眠醒语默以正知而作。</p>
<p>诸比丘！如是为比丘之正知。</p>
<p>六</p>
<p>诸比丘！比丘应以正念、正知而住，此即我为汝等之教诫。」</p></div>
<div class='div-other'><a id='mulu1940' />
<p class='h4'>〔三〕第三　比丘</p>
<p>一</p>
<p>尔时，世尊住舍卫城，祇树林之给孤独园。</p>
<p>二</p>
<p>时，有一比丘，来詣世尊住处。詣已，礼敬世尊，坐于一面。坐于一面之彼比丘白世尊曰：</p>
<p>三</p>
<p>「愿大德世尊为我略说示法要。我闻世尊之法，独静居、不放逸、热诚、专精而住。」</p>
<p>「于此有一类之愚人，若如是请我说法者，我则得做思惟。」</p>
<p>「大德世尊！愿为我略说法，我悟世尊所说之义，当为世尊所说之相续者。」</p>
<p>「比丘！然则汝于善法之初应当清淨，何为善法之初耶？戒之悉皆清淨，与见之正直。比丘！汝若于戒悉皆清淨且得见正直者，比丘！汝则依戒立戒，三重修习四念处。以何为四耶？</p>
<p>四</p>
<p>比丘！汝于内，于身观身，热诚、正知、正念，调伏世间之贪忧而住；于外，于身观身，热诚、正知、正念，调伏世间之贪忧而住；于内外，于身观身，热诚、正知、正念，调伏世间之贪忧而住。于内，于受……于外，于受……于内外，于受观受……乃至……于内，于心……于外，于心……于内外，于心观心……乃至……于内，于法……于法，于外，于法……于内外，于法观法，热诚、正知、正念，调伏世间之贪忧而住。</p>
<p>五</p>
<p>比丘！汝依戒立戒，如是修习此四念处者，比丘！汝则可期与日夜俱善法之增长，〔不期〕损灭。」</p>
<p>六</p>
<p>时，彼比丘欢喜、随喜世尊之所说，则从座起，礼敬世尊，右绕离去。</p>
<p>七</p>
<p>时，彼比丘独静居，不放逸、热诚、专精而住。善男子以离家而出家之本义，于现法究竟无上之梵行，以自证知、现证、具足而住。知：生已尽、梵行已立、所作已办、更不受后有。</p>
<p>八</p>
<p>彼比丘成为阿罗汉之一。</p></div>
<div class='div-other'><a id='mulu1941' />
<p class='h4'>〔四〕第四　萨罗</p>
<p>一</p>
<p>如是我闻。尔时，世尊住憍萨罗园，萨罗婆罗门村。</p>
<p>二</p>
<p>于此，世尊告诸比丘曰：</p>
<p>「诸比丘！」</p>
<p>彼诸比丘应诺世尊曰：「大德！」世尊曰：</p>
<p>三</p>
<p>「诸比丘！诸新参比丘，出家未久，新接受此法、律者，诸比丘！汝等应劝导使修习四念处而住。以何为四耶？〔当说：〕</p>
<p>四</p>
<p>『友等！汝等于身观身而住，为如实知身，应热诚、正知、一趣、心清淨、得定、心一境。于受观受而住，为如实知受，应热诚、正知、一趣、心清淨、得定、心一境。于心观心而住，为如实知心，应热诚、正知、一趣、心清淨、得定、心一境。于法观法而住，为如实知法，应热诚、正知、一趣、心清淨、得定、心一境。』</p>
<p>五</p>
<p>诸比丘！诸有学比丘，尚未获得心，以志求无上安稳而住者，于身观身而住，为徧知于身，热诚、正知、一趣、心清淨、得定、心一境。于受观受而住……于心观心而住……于法观法而住，为徧知于法，热诚、正知、一趣、心清淨、得定、心一境。</p>
<p>六</p>
<p>诸比丘！诸漏尽之阿罗汉比丘，梵行已立，所作已办，捨重担而获得己利，尽有结之正知解脱者，尚且于身观身而住，热诚、正知、一趣、心清淨、得定、心一境，而离身之繫。于受观受而住……于心观心而住，于法观法而住，热诚、正知、一趣、心清淨、得定、心一境，以离法之繫。</p>
<p>七</p>
<p>诸比丘！诸新参比丘之出家未久，新接受此法、律者，亦宜劝导使修习此四念处而住。」</p></div>
<div class='div-other'><a id='mulu1942' />
<p class='h4'>〔五〕第五　善聚</p>
<p>一～二</p>
<p>舍卫城……于此，世尊说示曰：——</p>
<p>三</p>
<p>「诸比丘！不善聚者即是五盖，是为正说。诸比丘！纯一之不善聚者，即为五盖。以何为五耶？</p>
<p>四</p>
<p>欲贪盖、瞋盖、惛眠盖、掉悔盖、疑惑盖是。诸比丘！不善聚者，即此五盖，是为正说。诸比丘！纯一之不善聚者，即此五盖。</p>
<p>五</p>
<p>诸比丘！善聚者即是四念处，是为正说。诸比丘！纯一之善聚者，即四念处。以何为四耶？</p>
<p>六</p>
<p>诸比丘！于此有比丘，于身观身，热诚、正知、正念，调伏世间之贪忧而住。于受……于心……于法观法，热诚、正知、正念，调伏世间之贪忧而住。诸比丘！善聚者，即是四念处，是为正说。比丘！纯一之善聚者，即此四念处。」</p></div>
<div class='div-other'><a id='mulu1943' />
<p class='h4'>〔六〕第六　鹰</p>
<p>※三</p>
<p>「诸比丘！于过去世有鹰，忽而袭捉鶉。</p>
<p>四</p>
<p>诸比丘！时，鶉被鹰所获，如是悲叹云：『我等若游于非行处、他境界者，则是不祥、福少。我今日若游于自行处、父母境界者，则鹰虽战亦不得我。』『鶉！何为汝之自行处、父母境界耶？』『田耕之垄是。』</p>
<p>五</p>
<p>诸比丘！时，鹰确信于自力，亦不让于自力，因以放鶉而言曰：『鶉！去！虽儘往彼处，亦难逃离于我。』</p>
<p>六</p>
<p>诸比丘！时，鶉飞往田耕之垄，挺立于大垄之上曰：『鹰来！鹰来！』</p>
<p>七</p>
<p>诸比丘！时，鹰确信于自力，不让于自力，忽而缩其两翼对鶉袭来。诸比丘！鶉知『鹰力壮向我袭来』乃退缩于彼垄块中。诸比丘！时，此鹰乃衝撞其胸。</p>
<p>八</p>
<p>诸比丘！如是，乃游于非行处、他境界者。诸比丘！是故勿游于非行处、他境界。诸比丘！游于非行处、他境界者，则魔得机缘、得所缘。</p>
<p>九</p>
<p>诸比丘！何为比丘之非行处、他境界耶？谓五妙欲是。以何为五耶？</p>
<p>一〇</p>
<p>眼所识之色为可乐、可爱、可意、爱色、引欲、可染；耳所识之声……鼻所识之香……舌所识之味……身所识之触为可乐、可爱、可意、爱色、引欲、可染。诸比丘！此为比丘之非行处、他境界者。</p>
<p>一一</p>
<p>诸比丘！应游于自行处、父母境界。诸比丘！游于自行处、父母境界者，则魔不得机缘、不得所缘。</p>
<p>一二</p>
<p>诸比丘！何为比丘之自行处、父母境界耶？谓四念处是。以何为四耶？</p>
<p>一三</p>
<p>诸比丘！此处有比丘，于身观身，热诚、正知、正念，调伏世间之贪忧而住。于受……于心……于法观法，诚热、正知、正念，调伏世间之贪忧而住。诸比丘！此为比丘之自行处、父母境界。」</p></div>
<div class='div-other'><a id='mulu1944' />
<p class='h4'>〔七〕第七　猿猴</p>
<p>※三</p>
<p>「诸比丘！于雪山王中有嶮峻之处，为猿猴亦不能往，人亦不能往者。</p>
<p>四</p>
<p>诸比丘！于雪山王中有嶮峻之处，为猿猴可往，而人不能往者。</p>
<p>五</p>
<p>诸比丘！于雪山王中有平等、可乐之处，猿猴、人均可往。诸比丘！于此猎师于猿猴之路，涂黐以捕捉猿猴。诸比丘！若诸猿猴不愚痴、不轻率者，见其黐则远避。又，猿猴之愚痴、轻率者，则来以手触其黐，其手即被捉；欲脱其手，而以第二手相触，其手亦被捉；为欲脱二手，而以足相触，其足即被捉；欲脱二手与足，而以第二足相触，其足即被捉；为欲脱二手足，而以口相触，其口即被捉。</p>
<p>六</p>
<p>诸比丘！如是猿猴五处被捉，呻吟而卧、困穷苦恼，即随猎师之所欲。诸比丘！猎师得此、即将猿猴随所欲贯穿运置而去。</p>
<p>七</p>
<p>诸比丘！如是，乃游于非行处、他境界者，诸比丘！是故勿游于非行处、他境界。诸比丘！若游于非行处、他境界者，则魔得机缘、得所缘。</p>
<p>八</p>
<p>诸比丘！何为比丘之非行处、他境界耶？谓五妙欲是。以何为五耶？</p>
<p>九</p>
<p>眼所识之色是可乐、可爱、可意、爱色、引欲、可染；耳所识之声……鼻所识之香……舌所识之味……身所识之触是可乐、可爱、可意、爱色、引欲、可染。诸比丘！此为比丘之非行处、他境界。</p>
<p>一〇</p>
<p>诸比丘！应游于自行处、父母境界。诸比丘！游于自行处、父母境界者，则魔不得机缘、不得所缘。</p>
<p>一一</p>
<p>诸比丘！何为比丘之自行处、父母境界耶？谓四念处是。以何为四耶？</p>
<p>一二</p>
<p>诸比丘！于此有比丘，于身观身，热诚、正知、正念，调伏世间之贪忧而住。于受……于心……于法观法，热诚、正知、正念，调伏世间之贪忧而住。诸比丘！此为比丘之自行处、父母境界。」</p></div>
<div class='div-other'><a id='mulu1945' />
<p class='h4'>〔八〕第八　厨士</p>
<div class='div-other'><a id='mulu1946' />
<p class='h5'>一</p>
<p>※三</p>
<p>「诸比丘！譬如对王、王臣，有愚痴不聪明无能之厨士，备酸、苦、辛、甘、苛、不苛、咸、不咸、种种之羹。</p>
<p>四</p>
<p>诸比丘！彼愚痴不聪明无能之厨士，不知主人之食相，以『今日此食羹为善』，即着手多取于此，以显其色；以『今日之酸食羹为善』，即着手多取于酸，以显其酸色；并以『今日之苦……辛……甘……苛……不苛……咸……不咸食羹为善』，即着手多取于不咸，以显其不咸之色。</p>
<p>五</p>
<p>诸比丘！彼愚痴不聪明无能之厨士，则不得庇护、不得俸给、不得奖赏。何以故？诸比丘！彼愚痴不聪明无能之厨士，乃不知主人之食相。</p>
<p>六</p>
<p>诸比丘！如是，于此有一类愚痴不聪明无能之比丘，于身观身，热诚、正知、正念，调伏世间之贪忧而住。彼虽于身观身而住，然其心不得定，不能断随烦恼，彼不知其相。于受……于心……于法观法，热诚、正知、正念，调伏世间之贪忧而住。彼虽于法观法而住，然其心不得定，不能断随烦恼，彼不知其相。</p>
<p>七</p>
<p>诸比丘！彼愚痴不聪明无能之比丘，不得现法乐住，不得正知、正念。何以故？诸比丘！彼愚痴不聪明之比丘，不知自之心相。」</p></div>
<div class='div-other'><a id='mulu1947' />
<p class='h5'>二</p>
<p>八</p>
<p>「诸比丘！譬如对王、王臣，有具智聪明善能之厨士，备酸、苦、辛、苛、不苛、咸、不咸、种种之羹。</p>
<p>诸比丘！彼具智聪明善能之厨士，知主人之食相，以『今日之此食羹为善』，即着手多取于此，以显其色；以『今日酸之食羹为善』，即着手多取于酸，以显其酸之色；以『今日之苦……辛……甘……苛……不苛……鹼……不咸食羹为善』，即着手多取于不咸，以显其不咸之色。</p>
<p>九</p>
<p>诸比丘！彼具智聪明善能之厨士，乃能得庇护、得俸给、得奖。何以故？诸比丘！彼具智聪明善能之厨士，乃知主人之食相。</p>
<p>一〇</p>
<p>诸比丘！如是，于此有一类具智聪明善能之比丘，于身观身，热诚、正知、正念，调伏世间之贪忧而住。彼于身观身而住，其心得定，断随烦恼，彼知其相。于受……于心……于法观法，热诚、正知、正念，调伏世间之贪忧而住。彼于法观法而住，其心得定，断随烦恼，彼知其相。</p>
<p>一一</p>
<p>诸比丘！彼具智聪明善能之比丘，得现法乐住，得正念、正知。何以故？诸比丘，彼具智聪明善能之比丘，知自之心相。」</p></div></div>
<div class='div-other'><a id='mulu1948' />
<p class='h4'>〔九〕第九　病</p>
<p>一</p>
<p>如是我闻。尔时，世尊住毘舍离国竹林丛中。</p>
<p>二</p>
<p>于此，世尊告诸比丘曰：</p>
<p>「诸比丘！汝等于毘舍离之附近，随亲友、相识、友好而入雨安居，我于此处竹林丛入雨安居。」</p>
<p>「唯唯！大德！」</p>
<p>彼诸比丘应诺世尊，乃于毘舍离之附近，随亲友、相识、友好而入雨安居。世尊于竹林丛入雨安居。</p>
<p>三</p>
<p>时，世尊入雨安居后，忽起重病，转为将致死之剧痛。于此，世尊住于正念、正知而不沮丧。</p>
<p>四</p>
<p>时，世尊思念：「我若不告随从、不顾比丘众而入般涅槃者，则不相称。我宜住精勤，降伏此病，以留住寿行。」时，世尊住于精勤，降伏彼病，以留住寿行。</p>
<p>五</p>
<p>时，世尊病癒。病癒未久，即出精舍，于精舍后清凉处，设座而坐。</p>
<p>六</p>
<p>时，具寿阿难詣世尊住处。詣已，礼敬世尊，坐于一面。坐于一面之具寿阿难白世尊曰：</p>
<p>「是庆幸事。大德！能忍耐，是庆幸事。大德！世尊足矣。大德！因见世尊病，我身惶惧，四面不明、诸法不辨。大德！但我有少分之安心，世尊未对比丘众作少分之宣称，当不为般涅槃。」</p>
<p>七</p>
<p>「阿难！比丘众对我何所须耶？阿难！我说无别内外之法。阿难！于如来法中无有『师』。阿难！若思『我统理比丘众』、『比丘众思念恃靠于我』，对于比丘众应有所宣称。阿难！然而如来不思『我统理比丘众』、『比丘众思念恃靠于我』。阿难！如来更何须对比丘众有所宣称耶？</p>
<p>八</p>
<p>阿难！我今已经年老衰，加久生之年龄已八十岁。阿难！譬如助行古车之皮纽，阿难！如来之身，亦似为皮纽所助而行。</p>
<p>九</p>
<p>阿难！如来不作意一切相、灭一一之受，住于具足无相心三<span class='corr'>昧</span>时，如来则得安稳。阿难！然而应以自为洲、以自为依处，不以其他为依处；以法为洲、以法为依处，不以其他为依处而住。</p>
<p>阿难！云何比丘应以自为洲、以自为依处，不以其他为依处；以法为洲、以法为依处，不以其他为依处而住耶？</p>
<p>一〇</p>
<p>阿难！于此有比丘，于身观身，热诚、正知、正念，调伏世间之贪忧而住。于受……于心……于法观法，热诚、正知、正念，调伏世间之贪忧而住。</p>
<p>阿难！如是，比丘以自为洲、以自为依处，不以其他为依处；以法为洲、以法为依处，不以其他为依处而住。</p>
<p>一一</p>
<p>阿难！于今或我灭度后，应以自为洲、以自为依处，不以其他为依处；以法为洲、以法为依处，不以其他为依处，则于勤学（佛法）者中，乃我最上之比丘。」</p></div>
<div class='div-other'><a id='mulu1949' />
<p class='h4'>〔一〇〕第十　比丘尼</p>
<p>一</p>
<p>舍卫城……</p>
<p>二</p>
<p>时，具寿阿难于晨早时分，着下衣、持衣、鉢，往一比丘尼寺。往已，设座而坐。</p>
<p>三</p>
<p>时，众多之比丘尼来至具寿阿难之处。至已，礼敬具寿阿难，坐于一面。坐于一面之彼诸比丘尼，言于具寿阿难曰：</p>
<p>四</p>
<p>「大德阿难！此处众多之比丘尼，善繫心于四念处而住，知前后昇降之广大。」</p>
<p>「姊妹！如是。姊妹！如是。姊妹！诸比丘、比丘尼，善繫心于四念处而住者，于彼则期于知前后昇降之广大。」</p>
<p>五</p>
<p>时，具寿阿难说法教授彼诸比丘尼，劝导、讚励，使之庆喜，即从座起而离去。</p>
<p>时，具寿阿难行往舍卫城乞食。食后，由乞食归来，詣世尊住处。詣已，礼敬世尊，坐于一面。坐于一面之具寿阿难，白世尊曰：</p>
<p>「大德！我晨早时分，着下衣、持衣、鉢，往一比丘尼寺。至已，设座而坐。大德！时众比丘尼来至我处。至已，对我礼敬而坐于一面。大德！坐于一面之彼诸比丘尼，言于我曰：『大德阿难！此处众多之比丘尼，善繫心于四念处而住，知前后昇降之广大。』大德！如是说之，我对彼诸比丘尼曰：『姊妹！如是。姊妹！如是。姊妹！诸比丘、比丘尼善繫心于四念处而住者，于彼则期知于前后昇降之广大。』」</p>
<p>六</p>
<p>「阿难！如是、如是。阿难！诸比丘、比丘尼善繫心于四念处而住者，于彼则期知于前后昇降之广大。以何为四念耶？</p>
<p>七</p>
<p>阿难！于此有比丘，于身观身，热诚、正知、正念，调伏世间之贪忧而住。彼于身观身而住，然或身之所缘、身之热烦、心之退缩，使念散乱于外。阿难！彼比丘应于淨相以繫心，彼以繫心于淨相，则生胜喜；有胜喜者，则生喜；有意喜者，则身轻安；身轻安者，则受乐；有乐者，则得心定。彼如是思择：『我繫于心，成就其所繫处；今摄而休息。』彼摄而休息，乃无寻求、无伺察。彼知：『我无寻、无伺，而于内有念乐。』</p>
<p>八～九</p>
<p>阿难！又于受……于心……</p>
<p>一〇</p>
<p>于法观法，热诚、正知、正念，调伏以世间之贪忧而住。彼于法观法而住，然或法之所缘、身之热烦、心之退缩，使念散乱于外。阿难！彼比丘应于淨相以繫心，彼繫心于淨相，则生胜喜；有胜喜者，则生喜；有意喜者，则身轻安；有身轻安者，则受乐；有乐者，则得心定。彼如是思择：『我繫于心，成就其所繫处；今摄而休息。』彼摄而休息，则无寻求、无伺察。彼知：『我无寻、无伺，于内有念乐。』</p>
<p>一一</p>
<p>阿难！如是为修习繫念。</p>
<p>一二</p>
<p>阿难！云何为修习无繫念？</p>
<p>一三</p>
<p>阿难！比丘于外不繫心，知『我心不繫于外』；又知心于前后不摄取、解脱，为『无繫』；又知『于身观身，热诚、正知、正念而住于乐。』</p>
<p>一四</p>
<p>阿难！比丘对外不繫心，知『我心不繫于外』；又知心于前后不摄取、解脱，为『无繫』；又知『于受观受，热诚、正知、正念而住于乐。』</p>
<p>一五</p>
<p>阿难！比丘于外不繫心，知『我心不繫于外』；又知心于前后无摄取、解脱，为『无繫』；又知『于心观法，热诚、正知、正念而住于乐。』</p>
<p>一六</p>
<p>阿难！比丘于外不繫心，知『我心不繫于外』；又知心于前后无摄取、解脱，为『无繫』；又知『于法观法，热诚、正知、正念而住于乐。』</p>
<p>一七</p>
<p>阿难！如是为修习无繫念。</p>
<p>一八</p>
<p>阿难！如是我说修习繫念、修习无繫念。阿难！希求、愍哀弟子之利益，应由师之哀愍而作者，我为汝等而作。阿难！此处有树下，有空閒处，阿难！当静虑，勿放逸，勿于后追悔。此为我对汝等之教诫。」</p>
<p>一九</p>
<p>世尊如是说已，阿难喜悦，欢喜世尊之所说。</p></div>
<p>此品之摄颂曰：</p>
<div class="lg">
<div class="lg-row"><div class="lg-cell" style="text-indent:7em">菴罗正念比丘</div></div>
<!-- end of lg-row -->
<div class="lg-row"><div class="lg-cell" style="text-indent:7em">萨罗以及善聚</div></div>
<!-- end of lg-row -->
<div class="lg-row"><div class="lg-cell" style="text-indent:7em">鹰与猿猴厨士</div></div>
<!-- end of lg-row -->
<div class="lg-row"><div class="lg-cell" style="text-indent:7em">病比丘尼等十</div></div><!-- end of lg --></div></div>
<div class='div-other'><a id='mulu1950' />
<p class='h3'>第二　那罗犍陀品</p>
<div class='div-other'><a id='mulu1951' />
<p class='h4'>〔一一〕第一　大丈夫</p>
<p>一</p>
<p>舍卫城因缘。</p>
<p>二</p>
<p>时，具寿舍利弗来詣世尊住处。詣已，礼敬世尊，坐于一面。坐于一面之具寿舍利弗，白世尊曰：</p>
<p>三</p>
<p>「大德！所云大丈夫，大丈夫者。大德！云何为大丈夫耶？」</p>
<p>「舍利弗！心解脱故，我称之为大丈夫；心未解脱者，则不称为大丈夫。</p>
<p>舍利弗！何为心解脱耶？</p>
<p>四</p>
<p>舍利弗！于此有比丘，于身观身，热诚、正知、正念，调伏世间之贪忧而住。彼于身观身而住，心无所取，而由诸漏离贪解脱。于受……于心……于法观法，热诚、正知、正念，调伏世间之贪忧而住。彼于法观法而住，心无所取，而由诸漏离贪解脱。</p>
<p>五</p>
<p>舍利弗！如是而心解脱。舍利弗！心解脱故，我说为大丈夫；心未解脱者，我不说谓为大丈夫。」</p></div>
<div class='div-other'><a id='mulu1952' />
<p class='h4'>〔一二〕第二　那罗犍陀</p>
<p>一</p>
<p>尔时，世尊住那罗犍陀，卖衣者菴罗园。</p>
<p>二</p>
<p>时，具寿舍利弗来詣世尊住处。詣已，礼敬世尊，坐于一面。坐于一面之具寿舍利弗，白世尊曰：</p>
<p>三</p>
<p>「大德！过去、未来、现在之沙门、婆罗门，于等觉，无有胜于世尊之通智者，我如是深信于世尊。」</p>
<p>「舍利弗！汝说广大最胜之言，肯定深信，作师子吼：『大德！过去、未来、现在之沙门、婆罗门，于等觉，无有胜于世尊之通智者，我如是深信世尊。』</p>
<p>四</p>
<p>舍利弗！汝对过去世之应供、正等觉者，以心念审察一切世尊之心念，（而知）诸世尊之戒如是，诸世尊之法如是，诸世尊之慧如是，诸世尊之住如是，诸世尊之解脱为如是耶？」</p>
<p>「不也，大德！」</p>
<p>五</p>
<p>「舍利弗！汝对未来世之应供、正等觉者，以心念审察一切世尊之心念，（而知）诸世尊之戒如是，诸世尊之法如是，诸世尊之慧如是，诸世尊之住如是，诸世尊之解脱为如是耶？」</p>
<p>「不也，大德！」</p>
<p>六</p>
<p>「舍利弗！汝对现在世之应供、正等觉者，以心念审察世尊之心念，（而知）世尊之戒如是，世尊之法如是，世尊之慧如是，世尊之住如是，世尊之解脱为如是耶？」</p>
<p>「不也，大德！」</p>
<p>七</p>
<p>「舍利弗！然则汝对过去、未来、现在之诸应供、正等觉者，无有心差别智，云何说广大最胜之言，肯定深信，作师子吼：『大德！过去、未来、现在之沙门、婆罗门，于等觉，无有胜于世尊之通智者，我如是深信于世尊』耶？」</p>
<p>「大德！我对于过去、未来、现在之诸应供、正等觉者，无有心之差别智，但知法之分齐。</p>
<p>八</p>
<p>大德！譬如有王者，于边土有都城，城壁牢固、壁楼牢固、唯有一门。于此具智聪明贤能之守门者，以遮不知之人，而知之人则得入。彼巡察其都城周匝之路，虽未见壁隙、壁孔，乃至如猫之匍出，彼思念：『麤大生类而出入此都城者，皆得由此门出入。』大德！如是，我知法之分齐。</p>
<p>九</p>
<p>大德！于过去世之应供、正等觉者、一切之世尊，为断心之随烦恼——使慧羸弱、及断五盖，繫心于善四念处，如实修习七觉支，以现等觉、无上正等觉。大德！于未来世将为应供、正等觉者、一切之世尊，为断心之随烦恼——使慧羸弱、及断灭五盖，繫心于善四念处，如实修习七觉支，以现等觉、无上正等觉。」</p>
<p>一〇</p>
<p>「善哉，善哉！舍利弗！舍利弗！汝数数以此法门为比丘、比丘尼、优婆塞、优婆夷说示，舍利弗！诸愚人于如来有疑惧、疑惑者，若闻此法门，则对如来断疑惧、疑惑。」</p></div>
<div class='div-other'><a id='mulu1953' />
<p class='h4'>〔一三〕第三　纯陀</p>
<p>一</p>
<p>尔时，世尊住舍卫城祇树林给孤独园。</p>
<p>二</p>
<p>其时，具寿舍利弗住摩竭提之那罗聚落，因患重疾病而困苦。纯陀沙弥为具寿舍弗之侍者。</p>
<p>三</p>
<p>时，具寿舍利弗因其疾病而般涅槃。</p>
<p>四</p>
<p>时，纯陀沙弥持具寿舍利弗之衣鉢，至舍卫城祇树给孤独园阿难住处。至已，礼敬具寿阿难，坐于一面。坐于一面之沙弥纯陀，白具寿阿难曰：</p>
<p>「大德！具寿舍利弗已涅槃矣，有其衣鉢在此。」</p>
<p>五</p>
<p>「友纯陀！有此事由者，应去见世尊。友纯陀！詣世尊住处。詣已，以此事禀告世尊。」</p>
<p>「唯唯，大德！」</p>
<p>纯陀沙弥应诺具寿阿难。</p>
<p>六</p>
<p>时，具寿阿难与纯陀沙弥来詣世尊住处。詣已，礼敬世尊，坐于一面。坐于一面之具寿阿难，白世尊曰：</p>
<p>「大德！依此纯陀沙弥言：『大德！具寿舍利弗已般涅槃，此有其衣鉢。』大德！闻具寿舍利弗般涅槃，我身惶惧，四面不明，不辨诸法。」</p>
<p>七</p>
<p>「阿难！舍利弗是取戒蕴而般涅槃耶？取定蕴而般涅槃耶？取慧蕴而般涅槃耶？取解脱蕴而般涅槃耶？取解脱智见蕴而般涅槃耶？」</p>
<p>「大德！具寿舍利弗并非取戒蕴而般涅槃……〔定蕴……慧蕴……解脱蕴〕……并非取解脱智见蕴而般涅槃。大德！然则具寿舍利弗乃我之教诫者，彼为已渡者、教授者、教示者、劝导者、讚励者、庆喜者，说法不倦、摄取同梵行者，故我忆念具寿舍利弗之法威力、法受用、法摄受。」</p>
<p>八</p>
<p>「阿难！我岂非豫说耶？『与一切所爱乐者，别离、离散、分离。』阿难！云何可得常耶？凡有所生、所为、有为、有灭坏之法者，使之不灭坏，无有是理。</p>
<p>九</p>
<p>阿难！譬如坚固之大树住立，先坏其大枝，阿难！如是坚固之大比丘众住，有舍利弗之般涅槃。阿难！云何可得常耶？所生、所成、有为、有灭坏之法者，使之不灭坏，则无有是理。</p>
<p>一〇</p>
<p>阿难！然则应以自为洲、自为依处，不以其他为依处；以法为洲、以法为依处，不以其他为依处而住。</p>
<p>阿难！云何比丘应以自为洲、以自为依处，不以其他为依处；以法为洲、以法为依处，不以其他为依处而住耶？</p>
<p>一一</p>
<p>阿难！于此有比丘，于身观身，热诚、正知、正念，调伏世间之贪忧而住。于受……于心……于法观法，热诚、正知、正念，调伏世间之贪忧而住。</p>
<p>阿难！如是之比丘，以自为洲，以自为依处，不以其他为依处；以法为洲、以法为依处，不以其他为依处而住。</p>
<p>一二</p>
<p>阿难！于今或我灭度后，当以自为洲、以自为依处，不以其他为依处；以法为洲、以法为依处，不以其他为依处，则于勤学（佛法）中，乃我最上之比丘。」</p></div>
<div class='div-other'><a id='mulu1954' />
<p class='h4'>〔一四〕第四　支罗</p>
<p>一</p>
<p>尔时，世尊住跋祇国，郁迦支罗之恆河边，与大比丘众俱。时，舍利弗与目犍连般涅槃未久。</p>
<p>二</p>
<p>其时，比丘众围绕世尊，而坐于露地上。时，世尊默然观察比丘众已，告诸比丘曰：</p>
<p>三</p>
<p>「诸比丘！自舍利弗、目犍连般涅槃，此众会似如空虚。诸比丘！少此二者，此众会如空虚。（然）不须顾虑舍利弗、目犍连所住之方。</p>
<p>四</p>
<p>诸比丘！过去世应供、正等觉者、诸世尊，亦有一双最上弟子；于我，则如舍利弗、目犍连者是。诸比丘！未来世之应供、正等觉者、诸世尊，亦有一双最上弟子；于我，则如舍利弗、目犍连。</p>
<p>五</p>
<p>诸比丘！（彼二者）于诸弟子是希有者，于诸弟子是未曾有者——行师之教说，遵守教诫，为四众所爱敬、喜悦、尊重、供养。诸比丘！（彼二者）于如来是希有者，于如来是未曾有者，然如是一双之弟子般涅槃，如来是无悲愁者。</p>
<p>诸比丘！云何得于常？所生、所灭、有为、有灭坏之法者，使之不灭坏，乃无有是处。</p>
<p>六</p>
<p>诸比丘！譬如坚固之大树住立，先坏其大枝，诸比丘！如是坚固之大比丘众住，有舍利弗、目犍连之般涅槃。诸比丘！云何可得〔常住〕耶？所生、所成、有为、有灭坏之法者，使之不灭坏，乃无有是理。</p>
<p>七</p>
<p>诸比丘！然则，应以自为洲、〔以自为依处，不以其他为依处；以法为洲、以法为依处，〕不以他为依处。</p>
<p>诸比丘！云何比丘当以自为洲、以自为依处，不以其他为依处；以法为洲、以法为依处，不以其他为依处耶？</p>
<p>八</p>
<p>诸比丘！于此有比丘，于身观身，〔热诚、正知、正念，调伏世间之贪忧而住。于受……于心〕……于法观法，热诚、正知、正念，调伏世间之贪忧而住。</p>
<p>诸比丘！如是，比丘以自为洲、以自为依处，不以其他为依处；以法为洲、以法为依处，不以其他为依处而住。</p>
<p>九</p>
<p>诸比丘！于今或我灭度后，当以自为洲〔、以自为依处，不以其他为依处；以法为洲、以法为依处，不以其他为依处〕，则于勤学者中，乃我最上之比丘。」</p></div>
<div class='div-other'><a id='mulu1955' />
<p class='h4'>〔一五〕第五　婆醯迦</p>
<p>一</p>
<p>舍卫城因缘。</p>
<p>二</p>
<p>时，具寿婆醯迦詣世尊住处。詣已，礼敬世尊，坐于一面。坐于一面之具寿婆醯迦，白世尊曰：</p>
<p>「大德！愿为我略说法，我闻世尊之法，将独静居，不放逸、热诚、专精而住。」</p>
<p>「婆醯迦！然则，汝应清淨于善法之初。何为善法之初耶？善清淨之戒与正直之见是。</p>
<p>三</p>
<p>婆醯迦！汝若于戒善清淨且得见正直者，婆醯迦！汝则依戒、立戒，修习四念处。以何为四耶？</p>
<p>四</p>
<p>婆醯迦！于此，汝于身观身，热诚、正知、正念，调伏世间之贪忧而住。于受……于心……于法观法，热诚、正知、正念，调伏世间之贪忧而住。婆醯迦！汝依戒、立戒，如是修习此四念处。婆醯迦！应期于夜来昼去，于汝善法之增长；不期于损坏。」</p>
<p>五</p>
<p>时，具寿婆醯迦欢喜、随喜于世尊之所说，即从座起，敬礼世尊，右绕而离去。</p>
<p>六</p>
<p>时，具寿婆醯迦独静居，不放逸、热诚、专精而住。不久之后，善男子以由家出家之本义，于现法究尽无上之梵行，自证、现证、具足而住，了知；诸漏已尽、梵行已立、所作已办、更不受后有。</p>
<p>七</p>
<p>具寿婆醯迦成为阿罗汉之一。</p></div>
<div class='div-other'><a id='mulu1956' />
<p class='h4'>〔一六〕第六　鬱低迦</p>
<p>一</p>
<p>舍卫城因缘。</p>
<p>二</p>
<p>时，具寿鬱低迦詣世尊住处。詣已，礼敬世尊，坐于一面。坐于一面之具寿鬱低迦白世尊曰：</p>
<p>「大德！愿为我略说法，我闻世尊之法，则独静居，不放逸、热诚、专精而住。」</p>
<p>「鬱低迦！然则，汝应清淨于善法之初。以何为善法之初耶？善清淨之戒与正直之见是。</p>
<p>三</p>
<p>鬱低迦！汝若于戒善清淨且得正直之见，鬱低迦！汝则依戒、立戒，修习四念处。以何为四耶？</p>
<p>四</p>
<p>鬱低迦！于此，汝于身观身，热诚、正知、正念，调伏世间之贪忧而住。于受……于心……于法观法，热诚、正知、正念，调伏世间之贪忧而住。鬱低迦！汝依戒、立戒，如是修习此四念处者，鬱低迦！汝则得死界之彼岸。」</p>
<p>五</p>
<p>时，具寿鬱低迦……乃至……成为一阿罗汉。</p></div>
<div class='div-other'><a id='mulu1957' />
<p class='h4'>〔一七〕第七　圣</p>
<p>一</p>
<p>舍卫城……</p>
<p>二</p>
<p>「诸比丘！若修习、多修于四念处者，则此圣道导于出离；而修此者，是正至灭尽于苦。以何为四耶？</p>
<p>三</p>
<p>诸比丘！于此有比丘，于身观身，热诚、正知、正念，调伏世间之贪忧而住。于受……于心……于法观法，热诚、正知、正念，调伏世间之贪忧而住。</p>
<p>四</p>
<p>诸比丘！修习、多修此四念处者，则此圣道导于出离；而修此者，是正至灭尽于苦。」</p></div>
<div class='div-other'><a id='mulu1958' />
<p class='h4'>〔一八〕第八　梵天王</p>
<p>一</p>
<p>尔时，世尊于鬱毗罗尼连禪河边，阿踰波罗尼拘律之树下，初现等觉而住。</p>
<p>二</p>
<p>时，世尊独居安默，乃生如是心念：</p>
<p>「此有一乘道，能令众生清淨、超愁悲、灭苦忧、证得正理、现证涅槃，谓四念处是。以何为四耶？</p>
<p>三</p>
<p>比丘于身观身，热诚、正知、正念，调伏世间之贪忧而住。于受……于心……于法观法，热诚、正知、正念，调伏世间之贪忧而住。</p>
<p>此是一乘道，能令众生清淨、超愁悲、灭苦忧、证得正理、现证涅槃，谓四念处是。」</p>
<p>四</p>
<p>时，娑婆主梵天以心知世尊之心念，犹如力士屈伸于腕，如是乃速没于梵天界，而现于世尊之面前。时，娑婆主梵天王，偏袒上衣，向世尊合掌，问于世尊曰：</p>
<p>五</p>
<p>「如是世尊！如是善逝！大德！有一乘道，能令众生清淨、超愁悲、灭苦忧、证得正理、现证涅槃，谓四念处是。以何为四耶？</p>
<p>大德！比丘于身观身，热诚正知、正念，调伏世间之贪忧而住。于受……于心……于法观法，热诚、正知、正念，调伏世间之贪忧而住。</p>
<p>大德！此一乘道，能令众生清淨、超愁悲、灭苦忧、证得正理、现证涅槃。谓四念处是。」</p>
<p>六</p>
<p>娑婆主梵天王如是说。娑婆主梵天王如是说已，更说：</p>
<div class="lg">
<div class="lg-row"><div class="lg-cell" style="text-indent:7em">见生之尽边</div></div>
<!-- end of lg-row -->
<div class="lg-row"><div class="lg-cell" style="text-indent:7em">知一乘之道</div></div>
<!-- end of lg-row -->
<div class="lg-row"><div class="lg-cell" style="text-indent:7em">有利益哀愍</div></div>
<!-- end of lg-row -->
<div class="lg-row"><div class="lg-cell" style="text-indent:7em">依此道过去</div></div>
<!-- end of lg-row -->
<div class="lg-row"><div class="lg-cell" style="text-indent:7em">于未来现在</div></div>
<!-- end of lg-row -->
<div class="lg-row"><div class="lg-cell" style="text-indent:7em">当可渡瀑流</div></div><!-- end of lg --></div></div>
<div class='div-other'><a id='mulu1959' />
<p class='h4'>〔一九〕第九　私伽陀</p>
<p>一</p>
<p>尔时，世尊住孙巴国之私伽陀孙巴村中。</p>
<p>二</p>
<p>于此，世尊告诸比丘曰：</p>
<p>「诸比丘！于过去世有缘幢伎师，树立幡幢而言于弟子迷勒迦曰：『迷勒迦！汝昇幢立于我头上之竿。』</p>
<p>诸比丘！彼弟子迷勒迦应诺缘幢伎师曰：『唯唯，吾师！』即昇幢立于乃师头上之竿。</p>
<p>三</p>
<p>诸比丘！时，缘幢伎师言于弟子迷勒迦曰：『迷勒迦！汝护我，我护汝，我等如是相互守持、相互护持，以示伎艺。迨得财利，且得安稳自幡幢而降。』</p>
<p>四</p>
<p>诸比丘！如是言已，弟子迷勒迦言于缘幢伎师曰：『吾师！此事不然。吾师！汝须护己，我当自护，我等如是自守、自护以示伎艺，迨得财利，且得安稳自幡幢而降，此乃正理。』」</p>
<p>五</p>
<p>世尊更说曰：「犹如弟子迷勒迦对乃师之所言，诸比丘！应以『自护』以修习念处，应以『护他』以修习念处。诸比丘！自护者则护他，护他者则自护。</p>
<p>六</p>
<p>诸比丘！云何自护则护他耶？依修习、多修。诸比丘！如是，自护则护他。</p>
<p>七</p>
<p>诸比丘！云何护他则自护耶？依于忍辱、无害、慈爱、哀愍。诸比丘！如是，护他则自护。</p>
<p>八</p>
<p>诸比丘！以『自护』则应修念处，『护他』则应修念处。诸比丘！自护则护他，护他则自护。」</p></div>
<div class='div-other'><a id='mulu1960' />
<p class='h4'>〔二〇〕第十　国土</p>
<p>一</p>
<p>一时，世尊住孙巴国私伽陀之孙巴村中。</p>
<p>二</p>
<p>于此处，世尊告于诸比丘曰：</p>
<p>三</p>
<p>「诸比丘！譬如国土〔中〕有第一美女，因国土〔中〕有第一美女，而大众则云集。彼国土〔中〕之第一美女，又最善舞、最善歌。诸比丘！国土之第一美女，因能歌舞，则云集更多之大众。时，士夫之乐命，不乐死，乐于乐，厌于苦者而来，有人言于彼曰：『士夫！汝持此装满油之，通过于大众与国土〔中〕第一美女之间，又〔另〕一士夫拔剑随汝之后，若油有少许之撒落，即断汝之头。』诸比丘！汝等于意云何耶？彼士夫对其油瓶不作意，以致放逸于外耶？」「不也，大德！」</p>
<p>四</p>
<p>「诸比丘！我说此喻，乃为使知其义趣。义趣者，诸比丘！『油满之瓶』，即身念之增上语是。</p>
<p>五</p>
<p>诸比丘！是故，应如是学：我等当修习、多修身念，作为乘、作为地，以随成，善积习造作。诸比丘！汝等当如是学。」</p></div>
<p>第二　那罗犍陀品（终）</p>
<p>此品之摄颂曰：</p>
<div class="lg">
<div class="lg-row"><div class="lg-cell" style="text-indent:7em">大丈夫与那罗犍陀</div></div>
<!-- end of lg-row -->
<div class="lg-row"><div class="lg-cell" style="text-indent:7em">纯陀与支罗婆醯迦</div></div>
<!-- end of lg-row -->
<div class="lg-row"><div class="lg-cell" style="text-indent:7em">鬱低迦圣与梵天王</div></div>
<!-- end of lg-row -->
<div class="lg-row"><div class="lg-cell" style="text-indent:7em">私伽陀国土等为十</div></div><!-- end of lg --></div></div>
<div class='div-other'><a id='mulu1961' />
<p class='h3'>第三　戒住品</p>
<div class='div-other'><a id='mulu1962' />
<p class='h4'>〔二一〕第一　戒</p>
<p>一</p>
<p>如是我闻。一时，具寿阿难与具寿跋陀罗住于巴速弗邑之鷄林精舍。</p>
<p>二</p>
<p>时，具寿跋陀罗于日暮时分，由宴默起，至具寿阿难住处。至已，与具寿阿难互相交谈庆慰、欢喜、感铭之语后，坐于一面。坐于一面之具寿跋陀罗，言于具寿阿难言曰：</p>
<p>三</p>
<p>「友阿难！世尊所说善戒，世尊依何之义以说善戒耶？」</p>
<p>「善哉、善哉！友跋陀罗！友跋陀罗！汝之诱导亦善，辩才亦善，所问亦善。友跋陀罗！汝如是问：『友阿难！世尊所说善戒，世尊依何之义以说善戒耶？』」</p>
<p>「友！如是。」</p>
<p>四</p>
<p>「友跋陀罗！世尊所说善戒者，乃为修习四念处，世尊说为善戒。以何为四耶？</p>
<p>五</p>
<p>友！于此有比丘，于身观身，热诚、正知、正念，调伏世间之贪忧而住；于受……于心……于法观法，热诚、正知、正念，调伏世间之贪忧而住。</p>
<p>友跋陀罗！世尊所说善戒者，乃为修习四念处，世尊说为善戒。」</p></div>
<div class='div-other'><a id='mulu1963' />
<p class='h4'>〔二二〕第二　住</p>
<p>一</p>
<p>因缘同上</p>
<p>二</p>
<p>……坐于一面之具寿跋陀罗，言于具寿阿难曰：</p>
<p>三</p>
<p>「友阿难！以何因、何缘，如来般涅槃之后，正法不能久住耶？友阿难！又以何因、何缘，如来般涅槃之后，正法久住耶？」</p>
<p>「善哉、善哉！友跋陀罗！友跋陀罗！汝之诱导亦善，辩才亦善，所问亦善。友跋陀罗！汝如是问：『友阿难！以何因、何缘，如来般涅槃后，正法不能久住耶？友阿难！又以何因、何缘，如来般涅槃后；正法得久住耶？』」</p>
<p>「友！如是。」</p>
<p>四</p>
<p>「友！因不修习、不多修四念处，故如来般涅槃之后，正法不能久住。友！因修习、多修四念处，故如来般涅槃之后，正法能久住。以何为四耶？</p>
<p>五</p>
<p>友！于此有比丘，于身观身，热诚、正知、正念，调伏世间之贪忧而住；于受……于心……于法观法，热诚、正知、正念，调伏世间之贪忧而住。友！因不修习、不多修四念处，故如来般涅槃之后，正法不能久住。友！又因修习、多修四念处，故如来般涅槃之后，正法能久住。」</p></div>
<div class='div-other'><a id='mulu1964' />
<p class='h4'>〔二三〕第三　损灭</p>
<p>一～二</p>
<p>巴连弗邑之鷄林精舍</p>
<p>三</p>
<p>「友阿难！以何因、何缘，有正法之损灭耶？友阿难！以何因、何缘，有正法之不损灭耶？」</p>
<p>「善哉、善哉！友跋陀罗！友跋陀罗！汝之诱导亦善，辩才亦善，所问亦善。友跋陀罗！汝如是问：『友阿难！以何因、何缘，有正法之损灭耶？友阿难！以何因、何缘，有正法之不损灭耶？』」</p>
<p>「友！如是。」</p>
<p>四</p>
<p>「友！因不修习、不多修四念处，故有正法之损灭。友！因修习、多修四念处，故有正法之不损灭。何为四念处耶？</p>
<p>五</p>
<p>友！于此有比丘，于身观身，热诚、正知、正念，调伏世间之贪忧而住；于受……于心……于法观法，热诚、正知、正念，调伏世间之贪忧而住。友！因不修习、不多修此四念处，故有正法之损灭。友！因修习、多修此四念处，故有正法之不损灭。」</p></div>
<div class='div-other'><a id='mulu1965' />
<p class='h4'>〔二四〕第四　清淨</p>
<p>一</p>
<p>舍卫城因缘。</p>
<p>二</p>
<p>「诸比丘！有四念处。以何为四耶？</p>
<p>三</p>
<p>诸比丘！于此有比丘，于身观身，热诚、正知、正念，调伏世间之贪忧而住；于受……于心……于法观法，热诚、正知、正念，调伏世间之贪忧而住。</p>
<p>诸比丘！此为四念处。」</p></div>
<div class='div-other'><a id='mulu1966' />
<p class='h4'>〔二五〕第五　婆罗门</p>
<p>一</p>
<p>如是我闻。尔时，世尊住舍卫城祇树林给孤独园。</p>
<p>二</p>
<p>时，有一婆罗门来詣世尊住处。詣已，与世尊相俱交谈庆慰、欢喜、感铭之语后，坐于一面。坐于一面之婆罗门，白世尊曰：</p>
<p>三</p>
<p>「尊瞿昙！有何因、何缘，如来般涅槃之后，正法不能久住耶？尊瞿昙！又有何因、何缘，如来般涅槃之后，正法能久住耶？」</p>
<p>四</p>
<p>「婆罗门！因不修习、不多修四念处，故如来般涅槃之后，正法不久能住。婆罗门！因修习、多修四念处，故如来般涅槃之后，正法能久住。以何为四念处耶？</p>
<p>五</p>
<p>婆罗门！于此有比丘，于身观身，热诚、正知、正念，调伏世间之贪忧而住；于受……于心……于法观法，热诚、正知、正念，调伏世间之贪忧而住。婆罗门！因不修习、不多修此四念处，故如来般涅槃之后，正法不能久住。婆罗门！又因修习、多修此四念处，故如来般涅槃之后，正法能久住。」</p>
<p>六</p>
<p>如是说已，彼婆罗门白世尊曰：</p>
<p>「妙哉！尊瞿昙！〔譬如倒者之扶起，覆者之揭露，教迷者以道，如于暗中揭灯火，使有眼者得见色。如是，尊瞿昙以种种方便显示于法。我于此处，归依尊瞿昙、法与比丘众〕。尊瞿昙请容我自今日起，终生归依为优婆塞。」</p></div>
<div class='div-other'><a id='mulu1967' />
<p class='h4'>〔二六〕第六　一分</p>
<p>一</p>
<p>尔时，具寿舍利弗与具寿大目犍连与具寿阿那律，住于沙祇国之乾达契林。</p>
<p>二</p>
<p>时，具寿舍利弗与具寿大目犍连，于日暮时分，从宴默起，往具寿阿那律处。到已，与具寿阿那律互相交谈庆慰、欢喜、感铭之语后，坐于一面。坐于一面之具寿舍利弗言于具寿阿那律曰：</p>
<p>三</p>
<p>「友阿那律！有学、有学之谓者，友！云何为有学耶？」</p>
<p>「友等！因修习四念处之一分，故为有学。以何为四念处耶？</p>
<p>四</p>
<p>友等！于此有比丘，于身观身，热诚、正知、正念，调伏世间之贪忧而住；于受……于心……于法观法，热诚、正知、正念，调伏世间之贪忧而住。</p>
<p>友等！因修习此四念处之一分，故为有学。」</p></div>
<div class='div-other'><a id='mulu1968' />
<p class='h4'>〔二七〕第七　悉皆（全分）</p>
<p>一</p>
<p>因缘同上</p>
<p>二</p>
<p>……坐于一面之具寿舍利弗，言于具寿阿那律曰：</p>
<p>三</p>
<p>「友阿那律！无学、无学之谓者，友！云何为无学耶？」</p>
<p>「友等！因修习四念处之全分，故为无学。以何为四念处耶？</p>
<p>四</p>
<p>友等！于此有比丘，于身观身，热诚、正知、正念，调伏世间之贪忧而住；于受……于心……于法观法，热诚、正知、正念，调伏世间之贪忧而住。</p>
<p>友等！修习此四念处之全分，故为无学。」</p></div>
<div class='div-other'><a id='mulu1969' />
<p class='h4'>〔二八〕第八　世界</p>
<p>一</p>
<p>因缘同上</p>
<p>二</p>
<p>……坐于一面之具寿舍利弗，言于具寿阿那律曰：</p>
<p>三</p>
<p>「具寿阿那律！修习、多修何法，得大通智耶？」</p>
<p>「友等！修习、多修四念处，得大通智。以何为四念处耶？</p>
<p>四</p>
<p>友等！于此，于身观身，热诚、正知、正念，调伏世间之贪忧而住；于受……于心……于法观法，热诚、正知、正念，调伏世间之贪忧而住。</p>
<p>友等！我修习、多修此四念处，得大通智。</p>
<p>五</p>
<p>友等！又我因修习、多修此四念处，故胜于千世界。」</p></div>
<div class='div-other'><a id='mulu1970' />
<p class='h4'>〔二九〕第九　尸利阿荼</p>
<p>一</p>
<p>尔时，具寿阿难住于王舍城竹林迦兰陀园。</p>
<p>二</p>
<p>其时，尸利阿荼居士因患重疾病而困苦。</p>
<p>三</p>
<p>时，尸利阿荼告于一士夫曰：</p>
<p>「士夫！汝往阿难住处。到已，以我语，头面顶礼具寿阿难之足，言于大德：『尸利阿荼居士因患重疾病而困苦。』彼言：『头面顶礼具寿阿难之足，哀愍之故，愿大德具寿阿难来尸利阿荼之家。』」</p>
<p>彼士夫应诺尸利阿荼居士曰：</p>
<p>「唯唯！大德！」</p>
<p>乃逕往具寿阿难住处。</p>
<p>四</p>
<p>到已，顶礼具寿阿难后，坐于一面。坐于一面之彼士夫，白具寿阿难曰：</p>
<p>「大德！尸利阿荼居士患重疾病而困苦。彼言：『头面顶礼具寿阿难之足，哀愍故，愿大德具寿阿难，来尸利阿荼居士之家。』」</p>
<p>具寿阿难默然允许。</p>
<p>五</p>
<p>时，具寿阿难着下衣、持衣鉢，往尸利阿荼居士之家。到已，坐于所设之座。坐已，具寿阿难言尸利阿荼曰：</p>
<p>六</p>
<p>「居士！汝能忍耶？苦受退而不进，知所减退，不知增进耶？」</p>
<p>「大德！我不能忍，激苦之受有进无退，知增进而不知减退。」</p>
<p>七</p>
<p>「居士！然则，汝应如是学：『我于身观身，热诚、正知、正念，调伏世间之贪忧而住；于受……于心……于法观法，热诚、正知、正念，调伏世间之贪忧而住。』居士汝应如是学。」</p>
<p>八</p>
<p>「大德！我有世尊所说之四念处，我亦与此法俱。大德！我于身观身，热诚、正知、正念，调伏世间之贪忧而住；于受……于心……于法观法，热诚、正知、正念，调伏世间之贪忧而住。</p>
<p>九</p>
<p>大德！又世尊所说之五下分结，于我，未见有少分未断者。」</p>
<p>一〇</p>
<p>「居士！汝是吉祥，居士！汝极吉祥。居士！汝〔自〕记于不还果。」</p></div>
<div class='div-other'><a id='mulu1971' />
<p class='h4'>〔三〇〕第十　摩那提那</p>
<p>一</p>
<p>因缘同上</p>
<p>二</p>
<p>其时，摩那提那居士因患重疾病而困苦。</p>
<p>三～六</p>
<p>时，摩那提那告一士夫曰：……乃至……「大德！我不能忍，不能足，激苦之受有进无退，知增进而不知灭退。」……</p>
<p>七</p>
<p>「大德！我虽蒙如是苦受，于身观身，热诚、正知、正念，调伏世间之贪忧而住；于受……于心……于法观法，热诚、正知、正念，调伏世间之贪忧而住。</p>
<p>八</p>
<p>大德！又世尊所说之五下分结，于我，不见有少分未断者。」</p>
<p>九</p>
<p>「居士！汝是吉祥，居士！汝极吉祥。居士！汝自记于不还果。」</p></div>
<p>第三戒（住）品（终）</p>
<p>此品之摄颂曰：</p>
<div class="lg">
<div class="lg-row"><div class="lg-cell" style="text-indent:7em">戒住损减清淨</div></div>
<!-- end of lg-row -->
<div class="lg-row"><div class="lg-cell" style="text-indent:7em">婆罗门与一分</div></div>
<!-- end of lg-row -->
<div class="lg-row"><div class="lg-cell" style="text-indent:7em">悉皆以及世界</div></div>
<!-- end of lg-row -->
<div class="lg-row"><div class="lg-cell" style="text-indent:7em">尸利阿荼乃至</div></div>
<!-- end of lg-row -->
<div class="lg-row"><div class="lg-cell" style="text-indent:7em">摩那提那为十</div></div><!-- end of lg --></div>
<p>念处相应中之第三戒住品（终）</p></div>
<div class='div-other'><a id='mulu1972' />
<p class='h3'>第四　未闻品</p>
<div class='div-other'><a id='mulu1973' />
<p class='h4'>〔三一〕第一　未闻</p>
<p>一～二</p>
<p>舍卫城因缘。</p>
<p>三</p>
<p>「诸比丘！我思：『于身观身』，于我则未曾闻法生，我眼生，智生、明生、光明生。我思：『应修习此身念处观……已能修习』，于我则未曾闻法生，我眼生、智生、明生、光明生。</p>
<p>四</p>
<p>『于受观受』……</p>
<p>五</p>
<p>『于心观心』……</p>
<p>六</p>
<p>『于法观法……应修习此法念处观……已能修习』，于我则未曾闻法生，我眼生、智生、明生、光明生。」</p></div>
<div class='div-other'><a id='mulu1974' />
<p class='h4'>〔三二〕第二　离贪</p>
<p>一～二</p>
<p>舍卫城……</p>
<p>三</p>
<p>「诸比丘！修习、多修四念处者，则助于一向厌患、离贪、灭尽、寂静、证智、等觉、涅槃。以何为四耶？</p>
<p>四</p>
<p>诸比丘！于此有比丘，于身观身，热诚、正知、正念，调伏世间之贪忧而住；于受……于心……于法观法，热诚、正知、正念，调伏世间之贪忧而住。</p>
<p>诸比丘！修习、多修此四念处者，则助于一向厌患、离贪、灭尽、寂静、证智、等觉、涅槃。」</p></div>
<div class='div-other'><a id='mulu1975' />
<p class='h4'>〔三三〕第三　失</p>
<p>※三</p>
<p>「诸比丘！若有失于四念处者，乃正失于顺苦尽之圣道。</p>
<p>四</p>
<p>诸比丘！若有得于四念处者，乃正得于顺苦尽之圣道。以何为四耶？</p>
<p>五</p>
<p>诸比丘！于此有比丘，于身观身，〔热诚、正知、正念，调伏世间之贪忧而住；〕于受……于心……于法观法，热诚、正知、正念，调伏世间之贪忧而住。</p>
<p>诸比丘！若有失于此四念处者，乃正失于顺苦尽之圣道。</p>
<p>诸比丘！若有得于此四念处者，乃正得于顺苦尽之圣道。」</p></div>
<div class='div-other'><a id='mulu1976' />
<p class='h4'>〔三四〕第四　修习</p>
<p>一～二</p>
<p>舍卫城……</p>
<p>三</p>
<p>诸比丘！若修习、多修四念处者，则有助于由此岸到彼岸。以何为四耶？</p>
<p>四</p>
<p>诸比丘！于此有比丘，于身观身，〔热诚、正知、正念，调伏世间之贪忧而住〕于受……于心……于法观法，热诚、正知、正念，调伏世间之贪忧而住。</p>
<p>诸比丘！若修习、多修此四念处者，则有助于由此岸到彼岸。</p></div>
<div class='div-other'><a id='mulu1977' />
<p class='h4'>〔三五〕第五　正念</p>
<p>一～二</p>
<p>舍卫城……</p>
<p>三</p>
<p>「诸比丘！比丘应正知、正念而住，此为我对汝等之教诫。</p>
<p>四</p>
<p>诸比丘！云何比丘为正念耶？诸比丘！于此有比丘，于身观身，热诚、正知、正念，调伏世间之贪忧而住；于受……于心……于法观法，热诚、正知、正念，调伏世间之贪忧而住。诸比丘！如是之比丘，是为正念。</p>
<p>五</p>
<p>诸比丘！云何比丘为正知耶？诸比丘！于此有比丘，于彼受，有觉而生、有觉而住、有觉而灭；想，有觉而生、有觉而住、有觉而灭。诸比丘！如是之比丘，是为正知。</p>
<p>六</p>
<p>诸比丘！比丘应正知、正念而住，此，我为汝等之教诫。」</p></div>
<div class='div-other'><a id='mulu1978' />
<p class='h4'>〔三六〕第六　开悟</p>
<p>一～二</p>
<p>舍卫城……</p>
<p>三</p>
<p>「诸比丘！有四念处。以何为四耶？</p>
<p>诸比丘！于此有比丘，于身观身，热诚、正知、正念，调伏世间之贪忧而住；于受……于心……于法观法，热诚、正知、正念，调伏世间之贪忧而住。</p>
<p>诸比丘！此为四念处。</p>
<p>四</p>
<p>诸比丘！对此四念处修习、多修者，则可期于有二果之随一果，于现法开悟，若为有餘依者，得不还果。」</p></div>
<div class='div-other'><a id='mulu1979' />
<p class='h4'>〔三七〕第七　欲</p>
<p>一</p>
<p>舍卫城……</p>
<p>二</p>
<p>「诸比丘！有四念处。以何为四念处耶？</p>
<p>三</p>
<p>诸比丘！于此有比丘，于身观身，热诚、正知、正念，调伏世间之贪忧而住。彼若观身而住者，断身之欲；苦断欲者，则已现证不死。</p>
<p>四</p>
<p>于受……断受之欲；若断欲者，则已现证不死。</p>
<p>五</p>
<p>于心……断心之欲；若断欲者，则已现证不死。</p>
<p>六</p>
<p>于法观法，热诚、正知、正念，调伏世间之贪忧而住。彼若观法而住者，断法之欲；若断欲者，则已现证不死。」</p></div>
<div class='div-other'><a id='mulu1980' />
<p class='h4'>〔三八〕第八　徧知</p>
<p>※二</p>
<p>「诸比丘！有四念处。以何为四耶。</p>
<p>三</p>
<p>诸比丘！于此有比丘，于身观身，热诚、正知、正念，调伏世间之贪忧而住。彼若观身而住者，则已徧知于身；若徧知身者，则已现证不死。</p>
<p>四</p>
<p>于受……已徧知于受；若徧知受者，则已现证不死。</p>
<p>五</p>
<p>于心……已徧知于心；若徧知心者，则已现证不死。</p>
<p>六</p>
<p>于法观法，热诚、正知、正念，调伏世间之贪忧而住。彼若观法而住者，则已徧知于法；若徧知法者，则已现证不死。」</p></div>
<div class='div-other'><a id='mulu1981' />
<p class='h4'>〔三九〕第九　修习</p>
<p>※二</p>
<p>「诸比丘！我说四念处之修习，且諦听。</p>
<p>诸比丘！云何修习四念处耶？</p>
<p>三</p>
<p>诸比丘！于此有比丘，于身观身，热诚、正知、正念，调伏世间之贪忧而住；于受……于心……于法观法，热诚、正知、正念，调伏世间之贪忧而住。</p>
<p>四</p>
<p>诸比丘！如是而修习四念处。」</p></div>
<div class='div-other'><a id='mulu1982' />
<p class='h4'>〔四〇〕第十　分别</p>
<p>※二</p>
<p>「诸比丘！我为汝等说示念处与念处之修习、以及念处修习之顺道，且諦听。</p>
<p>三</p>
<p>诸比丘！以何为念处耶？</p>
<p>诸比丘！于此有比丘，于身观身，热诚、正知、正念，调伏世间之贪忧而住；于受……于心……于法观法，热诚、正知、正念，调伏世间之贪忧而住。</p>
<p>诸比丘！此名为念处。</p>
<p>四</p>
<p>诸比丘！以何为念处之修习耶？</p>
<p>诸比丘！于此有比丘，观身之集法……观身之灭法……观身之集灭法，热诚、正知、正念，调伏世间之贪忧而住；观受之集法……观受之灭法……观受之集灭法，热诚、正知、正念，调伏世间之贪忧而住；观心之〔集法……观心之灭法……观心之集灭法，热诚、正知、正念，调伏世间之贪忧而住；观法之集法……观法之灭法……观法之集灭法〕，热诚、正知、正念，调伏世间之贪忧而住。</p>
<p>诸比丘！此名为念处之修习。</p>
<p>五</p>
<p>诸比丘！以何为念处修习之顺道耶？</p>
<p>即八支圣道是，谓：正见〔、正思惟、正语、正业、正命、正精进、正念〕、正定。</p>
<p>诸比丘！此名为念处修习之顺道。」</p></div>
<p>第四　未闻品（终）</p>
<p>此品之摄颂曰：</p>
<div class="lg">
<div class="lg-row"><div class="lg-cell" style="text-indent:7em">未闻离贪失</div></div>
<!-- end of lg-row -->
<div class="lg-row"><div class="lg-cell" style="text-indent:7em">修习与正念</div></div>
<!-- end of lg-row -->
<div class="lg-row"><div class="lg-cell" style="text-indent:7em">开悟欲徧知</div></div>
<!-- end of lg-row -->
<div class="lg-row"><div class="lg-cell" style="text-indent:7em">修习分别十</div></div><!-- end of lg --></div></div>
<div class='div-other'><a id='mulu1983' />
<p class='h3'>第五　不死品</p>
<div class='div-other'><a id='mulu1984' />
<p class='h4'>〔四一〕第一　不死</p>
<p>一</p>
<p>舍卫城……</p>
<p>二</p>
<p>「诸比丘！当善繫心于四念处而住，勿失不死。以何为四耶？</p>
<p>三</p>
<p>诸比丘！于此有比丘，于身观身，热诚、正知、正念，调伏世间之贪忧而住；于受……于心……于法观法，热诚、正知、正念，调伏世间之贪忧而住。</p>
<p>四</p>
<p>诸比丘！当善繫心于此四念处而住，勿失不死。」</p></div>
<div class='div-other'><a id='mulu1985' />
<p class='h4'>〔四二〕第二　集起</p>
<p>※二</p>
<p>「诸比丘！我说四念处之集起与灭坏，且諦听。</p>
<p>三</p>
<p>诸比丘！以何为身之集起耶？依食集起，而身集起；依食灭坏，而身灭坏。</p>
<p>四</p>
<p>……依触集起，而受集起；依触灭坏，而受灭坏。</p>
<p>五</p>
<p>……依名色集起，而心集起；依名色灭坏，而心灭坏。</p>
<p>六</p>
<p>……依作意集起，而法集起；依作意灭坏，而法灭坏。」</p></div>
<div class='div-other'><a id='mulu1986' />
<p class='h4'>〔四三〕第三　道</p>
<p>一</p>
<p>舍卫城……</p>
<p>二</p>
<p>于此，世尊诸告比丘曰：</p>
<p>「诸比丘！尔时，我于鬱毘罗之尼连禪河边，阿踰波罗尼拘律树下初住现等觉。</p>
<p>三</p>
<p>诸比丘！我独居宴默，生如是之心念：『有此一乘道，能令众生清淨、超愁悲、灭苦忧、证得正理、现证涅槃，谓四念处是。以何为四耶？比丘！于身观身，热诚、正知、正念，调伏世间之贪忧而住。比丘！于受观受……比丘！于心观心……比丘！于法观法，热诚、正知、正念，调伏世间之贪忧而住。此是一乘道，能令众生清淨、超愁悲、灭苦忧、证得正理、现证涅槃，谓四念处是。』</p>
<p>四</p>
<p>诸比丘！时，娑婆主梵天王心知我心之所念，譬如力士之伸屈臂，屈伸臂，如是之速而没于梵天，现于我前。</p>
<p>五</p>
<p>诸比丘！时，娑婆主梵天王偏袒上衣，向我合掌曰：</p>
<p>『如是世尊！如是善逝！大德！有一乘道，能令众生清淨、超愁悲、灭苦忧、证得正理、现证涅槃，谓四念处是。以何为四耶？大德！比丘！于身观身……于受……于心……于法观法，热诚、正知、正念，调伏世间之贪忧而住。大德！此是一乘道，能令众生清淨、超愁悲、灭苦忧、证得正理、现证涅槃，谓四念处是。』</p>
<p>六</p>
<p>诸比丘！娑婆主梵天王如是说，如是说已，更言曰：</p>
<p>见生之尽边，知一乘道有利益，依此道，于过去、于未来于现在、可渡瀑流。」</p></div>
<div class='div-other'><a id='mulu1987' />
<p class='h4'>〔四四〕第四　正念</p>
<p>一</p>
<p>舍卫城……</p>
<p>二</p>
<p>「诸比丘！比丘应以正念而住，此为我对汝等之教诫。</p>
<p>三</p>
<p>诸比丘！云何为比丘之正念耶？</p>
<p>诸比丘！于此有比丘，于身观身，热诚、正知、正念，调伏世间之贪忧而住；于受……于心……于法观法，热诚、正知、正念，调伏世间之贪忧而住。</p>
<p>诸比丘！如是为比丘之正念。</p>
<p>四</p>
<p>诸比丘！比丘应以正念而住，此为我对汝等之教诫。」</p></div>
<div class='div-other'><a id='mulu1988' />
<p class='h4'>〔四五〕第五　善聚</p>
<p>※二</p>
<p>「诸比丘！说善聚者，即四念处，是正说。诸比丘！纯一之善聚者，即四念处是。以何为四耶？</p>
<p>三</p>
<p>诸比丘！于此有比丘，于身观身，热诚、正知、正念，调伏世间之贪忧而住；于受……于心……于法观法，热诚、正知、正念，调伏世间之贪忧而住。</p>
<p>四</p>
<p>诸比丘！说善聚者，即此四念处是，是正说。诸比丘！纯一之善聚者，即此四念处是。」</p></div>
<div class='div-other'><a id='mulu1989' />
<p class='h4'>〔四六〕第六　波罗提木叉</p>
<p>※二</p>
<p>时，有一比丘，来詣世尊住处。詣已，敬礼世尊，坐于一面。坐于一面之彼比丘，白世尊曰：</p>
<p>三</p>
<p>「大德！愿为我略说法要，我闻世尊之法，则独静居，不放逸、热诚、专精而住。」</p>
<p>「比丘！然则，汝应清淨于善法之初。以何为善法之初耶？</p>
<p>四</p>
<p>比丘！汝于此处，当守护波罗提木叉之律仪，具足行所行，见于微少之罪，住于怖畏，受学处而学。比丘！汝当守护波罗提木叉之律仪，具足行所行，见于微少之罪，怖畏而住，受学处而学，比丘！汝则依戒、立戒修习四念处。以何为四耶？</p>
<p>五</p>
<p>比丘！于此，汝于身观身，热诚、正知、正念，调伏世间之贪忧而住；于受……于心……于法观法，热诚、正知、正念，调伏世间之贪忧而住。</p>
<p>六</p>
<p>比丘！汝依戒、立戒，如是修习此四念处。比丘！夜来昼去，于汝当期善法之增长，不期于损灭。」</p>
<p>七</p>
<p>时，彼比丘欢喜、随喜世尊之所说，从座而起，敬礼世尊，右绕而离去。</p>
<p>八</p>
<p>时，彼比丘独静居，不放逸、热诚、专精而住，不久后，善男子由正家而出家，究尽出家本义之无上梵行，于现法自证知、现证，具足而住，了知：诸漏已尽、梵行已立、所作已办、更不受后有。</p>
<p>九</p>
<p>彼比丘成一阿罗汉。</p></div>
<div class='div-other'><a id='mulu1990' />
<p class='h4'>〔四七〕第七　恶行</p>
<p>※二</p>
<p>时，有一比丘，来詣世尊住处。詣已，敬礼世尊，坐于一面。坐于一面之彼比丘，白世尊曰：</p>
<p>三</p>
<p>「大德！愿为我略说法要，我闻世尊之法，则独静居，不放逸、热诚、专精而住。」</p>
<p>「比丘！然则，汝应清淨于善法之初。以何为善法之初耶？</p>
<p>四</p>
<p>比丘！汝于此处，当断身恶行，修习身善行；语……断意〔恶行、修习意〕善行。比丘！汝断身恶行，修习身善行，……语……断意〔恶行、修习意〕善行者，比丘！则汝依于戒、立于戒，修习四念处。以何为四耶？</p>
<p>五</p>
<p>比丘！汝于此处，于身观身，热诚、正知、正念，调伏世间之贪忧而住；于受……于心……于法观法，热诚、正知、正念，调伏世间之贪忧而住。</p>
<p>六</p>
<p>比丘！汝依于戒、立于戒，如是修习此四念处。比丘！夜来昼去，于汝当期善法之增长，不期损灭。」</p>
<p>七～八</p>
<p>时，彼比丘……了知：诸漏已尽、梵行已立、所作已办、更不受后有。</p>
<p>九</p>
<p>彼比丘成一阿罗汉。</p></div>
<div class='div-other'><a id='mulu1991' />
<p class='h4'>〔四八〕第八　友</p>
<p>一</p>
<p>舍卫城……</p>
<p>二</p>
<p>「诸比丘！汝等应哀愍、应思念于听闻汝者，若有朋友、亲戚、血族者，诸比丘！汝等则劝导于彼等，当修习四念处，使修习而住。以何为四耶？</p>
<p>三</p>
<p>诸比丘！于此有比丘，于身观身，热诚、正知、正念，调伏世间之贪忧而住；于受……于心……于法观法，热诚、正知、正念，调伏世间之贪忧而住。</p>
<p>四</p>
<p>诸比丘！汝等应哀愍，应思念于听闻汝者，若有朋友、亲戚、血族者，诸比丘！汝等则劝导于彼等，应修习此四念处，使修习而住。」</p></div>
<div class='div-other'><a id='mulu1992' />
<p class='h4'>〔四九〕第九　受</p>
<p>一</p>
<p>舍卫城……</p>
<p>二</p>
<p>「诸比丘！有三种受。以何为三耶？乃乐受、苦受、不苦不乐受是。诸比丘！此为三种受。</p>
<p>三</p>
<p>诸比丘！为徧知于此三种受，应修习四念处。以何为四耶？</p>
<p>四</p>
<p>诸比丘！于此有比丘，于身观身，热诚、正知、正念，调伏世间之贪忧而住；于受……于心……于法观法，热诚、正知、正念，调伏世间之贪忧而住。</p>
<p>五</p>
<p>诸比丘！为徧知此三种受，应修习此四念处。」</p></div>
<div class='div-other'><a id='mulu1993' />
<p class='h4'>〔五〇〕第十　漏</p>
<p>※二</p>
<p>「诸比丘！有三种漏？以何为三漏耶？乃欲漏、有漏、无明漏是。诸比丘！此为三种漏。</p>
<p>三</p>
<p>诸比丘！为断此三种漏，应修习四念处。以何为四耶？</p>
<p>四</p>
<p>诸比丘！于此有比丘，于身观身，热诚、正知、正念，调伏世间之贪忧而住；于受……于心……于法观法，热诚、正知、正念，调伏世间之贪忧而住。</p>
<p>五</p>
<p>诸比丘！为断此三种漏，应修习此四念处。」</p></div>
<p>第五　不死品（终）</p>
<p>此品之摄颂曰：</p>
<div class="lg">
<div class="lg-row"><div class="lg-cell" style="text-indent:7em">不死集起道</div></div>
<!-- end of lg-row -->
<div class="lg-row"><div class="lg-cell" style="text-indent:7em">正念与善聚</div></div>
<!-- end of lg-row -->
<div class="lg-row"><div class="lg-cell" style="text-indent:7em">波罗提木叉</div></div>
<!-- end of lg-row -->
<div class="lg-row"><div class="lg-cell" style="text-indent:7em">恶行友受漏</div></div><!-- end of lg --></div></div>
<div class='div-other'><a id='mulu1994' />
<p class='h3'>第六　恆河广说</p>
<div class='div-other'><a id='mulu1995' />
<p class='h4'>〔五一～六二〕第一～十二</p>
<p>※二</p>
<p>「诸比丘！譬如恆河趣向于东，〔倾向于东，临入于东〕。诸比丘！如是比丘，修习四念处、〔多修四念处，趣向于涅槃、倾向于涅槃、〕临入于涅槃。</p>
<p>三</p>
<p>诸比丘！比丘云何修习四念处、多修四念处，趣向于涅槃、倾向于涅槃、临入于涅槃耶？</p>
<p>四</p>
<p>诸比丘！于此有比丘，于身观身，热诚、正知、正念，调伏世间之贪忧而住；于受……于心……于法观法，热诚、正知、正念，调伏世间之贪忧而住。</p>
<p>诸比丘！比丘如是修习四念处、多修四念处，则趣向于涅槃、倾向于涅槃、临入于涅槃。」</p></div>
<p>摄颂曰：</p>
<div class="lg">
<div class="lg-row"><div class="lg-cell" style="text-indent:7em">趣向东有六</div></div>
<!-- end of lg-row -->
<div class="lg-row"><div class="lg-cell" style="text-indent:7em">趣向海有六</div></div>
<!-- end of lg-row -->
<div class="lg-row"><div class="lg-cell" style="text-indent:7em">二六一十二</div></div>
<!-- end of lg-row -->
<div class="lg-row"><div class="lg-cell" style="text-indent:7em">以此说本品</div></div><!-- end of lg --></div>
<p>若广说恆河者，应以念处广说。</p></div>
<div class='div-other'><a id='mulu1996' />
<p class='h3'>第七　不放逸品</p>
<div class='div-other'><a id='mulu1997' />
<p class='h4'>〔六三～七二〕第一～十</p>
<div class="lg">
<div class="lg-row"><div class="lg-cell" style="text-indent:7em">如来与足迹</div></div>
<!-- end of lg-row -->
<div class="lg-row"><div class="lg-cell" style="text-indent:7em">屋顶与根核</div></div>
<!-- end of lg-row -->
<div class="lg-row"><div class="lg-cell" style="text-indent:7em">夏生花王月</div></div>
<!-- end of lg-row -->
<div class="lg-row"><div class="lg-cell" style="text-indent:7em">日衣等十句</div></div><!-- end of lg --></div>
<p>以念处广说不放逸品、念处品。</p></div></div>
<div class='div-other'><a id='mulu1998' />
<p class='h3'>第八　力所作品</p>
<div class='div-other'><a id='mulu1999' />
<p class='h4'>〔七三～八二〕第一～十</p>
<div class="lg">
<div class="lg-row"><div class="lg-cell" style="text-indent:7em">
<span class="corr">力</span>与种子龙</div></div>
<!-- end of lg-row -->
<div class="lg-row"><div class="lg-cell" style="text-indent:7em">树木与瓶芒</div></div>
<!-- end of lg-row -->
<div class="lg-row"><div class="lg-cell" style="text-indent:7em">虚空与客河</div></div><!-- end of lg --></div></div>
<p>力所作品（终）</p>
<p>以念处可广说品。</p></div>
<div class='div-other'><a id='mulu2000' />
<p class='h3'>第九　寻觅品</p>
<div class='div-other'><a id='mulu2001' />
<p class='h4'>〔八三～九三〕第一～十一</p>
<div class="lg">
<div class="lg-row"><div class="lg-cell" style="text-indent:7em">寻觅与次第</div></div>
<!-- end of lg-row -->
<div class="lg-row"><div class="lg-cell" style="text-indent:7em">漏与三苦碍</div></div>
<!-- end of lg-row -->
<div class="lg-row"><div class="lg-cell" style="text-indent:7em">垢与捨与受</div></div>
<!-- end of lg-row -->
<div class="lg-row"><div class="lg-cell" style="text-indent:7em">渴爱九寻觅</div></div><!-- end of lg --></div>
<p>以念处可广说于品。</p></div></div>
<div class='div-other'><a id='mulu2002' />
<p class='h3'>第十　瀑流品</p>
<div class='div-other'><a id='mulu2003' />
<p class='h4'>※〔九<span class='corr'>四</span>～一〇三〕第一～九</p>
<div class='div-other'><a id='mulu2004' />
<p class='h5'>第十　上分结</p>
<p>※二</p>
<p>「诸比丘！有五种上分结。以何为五耶？色贪、无色贪、慢、掉举、无明是。诸比丘！此为五种上分结。</p>
<p>三</p>
<p>诸比丘！为证知…徧知……徧尽……断灭此五上分结，应修习四念处。以何为四耶？</p>
<p>四</p>
<p>诸比丘！于此有比丘，于身观身，热诚、正知、正念，调伏世间之贪忧而住；于受……于心……于法观法，热诚、正知、正念，调伏世间之贪忧而住。</p>
<p>五</p>
<p>诸比丘！为证知……徧知……徧尽……断灭此五上分结，应修习此四念处。」</p></div>
<p>摄颂曰：</p>
<div class="lg">
<div class="lg-row"><div class="lg-cell" style="text-indent:7em">瀑流与軛取</div></div>
<!-- end of lg-row -->
<div class="lg-row"><div class="lg-cell" style="text-indent:7em">繫随眠妙欲</div></div>
<!-- end of lg-row -->
<div class="lg-row"><div class="lg-cell" style="text-indent:7em">盖蕴上下分</div></div><!-- end of lg --></div>
<p>瀑流品（终）</p>
<p>以念处应广说于品</p>
<p>如广说道相应，广说念相应。</p>
<p>第三　念相应（终）</p></div></div></div></div>
</div><!-- end of div[@id='body'] -->
</body></html>
