<html xmlns="http://www.w3.org/1999/xhtml">
<head>
  <title>相应部经典</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<div class='div-other'><a id='mulu2145' />
<p class='h2'>第七　神足相应</p>
<div class='div-other'><a id='mulu2146' />
<p class='h3'>第一　遮婆罗品</p>
<div class='div-other'><a id='mulu2147' />
<p class='h4'>〔一〕第一　此岸</p>
<p>※二</p>
<p>「诸比丘！对四神足修习、多修者，则资于由此岸至彼岸。以何为四神足耶？</p>
<p>三</p>
<p>诸比丘！于此有比丘，修习欲三摩地勤行成就之神足，修习勤三摩地勤行成就之神足，修习心三摩地勤行成就之神足，修习观三摩地勤行成就之神足。</p>
<p>诸比丘！修习四神足、多修者，则资于由此岸至彼岸。」</p></div>
<div class='div-other'><a id='mulu2148' />
<p class='h4'>〔二〕第二　失</p>
<p>※二</p>
<p>「诸比丘！若有失四神足者，正失顺苦尽之圣道。</p>
<p>诸比丘！若有得四神足者，正得顺苦尽之圣道。</p>
<p>何为四神足耶？</p>
<p>三</p>
<p>诸比丘！于此有比丘，修习欲三摩地勤行成就之神足，修习心三摩地勤行成就之神足，修习勤三摩地勤行成就之神足，修习观三摩地勤行成就之神足。</p>
<p>四</p>
<p>诸比丘！若有失此四神足者，正失顺苦尽之圣道。诸比丘！若有得此四神足者，正得顺苦尽之圣道。」</p></div>
<div class='div-other'><a id='mulu2149' />
<p class='h4'>〔三〕第三　圣</p>
<p>※二</p>
<p>「诸比丘！对四神足修习、多修者，则圣、出离；修此者，正至苦灭尽。何为四神足耶？</p>
<p>三</p>
<p>诸比丘！于此有比丘，修习欲三摩地勤行成就之神足，修习勤三摩地勤行成就之神足，修习心三摩地勤行成就之神足，修习观三摩地勤行成就之神足。</p>
<p>四</p>
<p>诸比丘！对此四神足修习、多修者，则圣、出离；修此者，正至苦灭尽。」</p></div>
<div class='div-other'><a id='mulu2150' />
<p class='h4'>〔四〕第四　厌患</p>
<p>※二</p>
<p>「诸比丘！对四神足修习、多修者，则资于一向厌患、离贪、灭尽、寂静、证智、等觉、涅槃。以何为四神足耶？</p>
<p>三</p>
<p>诸比丘！于此有比丘，修习欲三摩地勤行成就之神足，修习勤三摩地勤行成就之神足，修习心三摩地勤行成就之神足，修习观三摩地勤行成就之神足。</p>
<p>四</p>
<p>诸比丘！对此四神足修习、多修者，则资于一向厌患、离贪、灭尽、寂静、证智、等觉、涅槃。」</p></div>
<div class='div-other'><a id='mulu2151' />
<p class='h4'>〔五〕第五　一分</p>
<p>※二</p>
<p>「诸比丘！过去世之沙门、婆罗门，成就神足之一分者，皆对此四神足修习、多修。诸比丘！未来世之沙门、婆罗门，成就神足之一分者，皆对此四神足修习、多修。诸比丘！现在之沙门、婆罗门，成就神足之一分者，皆对此四神足修习、多修。以何为四神足耶？</p>
<p>三</p>
<p>诸比丘！于此有比丘，修习欲三摩地勤行成就之神足，修习勤三摩地勤行成就之神足，修习心三摩地勤行成就之神足，修习观三摩地勤行成就之神足。</p>
<p>四</p>
<p>诸比丘！过去世之沙门、婆罗门，成就神足之一分者，皆对此四神足修习、多修。诸比丘！未来世之沙门、婆罗门，成就神足之一分者，皆对此四神足修习、多修。诸比丘！现在之沙门、婆罗门，成就神足之一分者，皆对此四神足修习、多修。」</p></div>
<div class='div-other'><a id='mulu2152' />
<p class='h4'>〔六〕第六　全分</p>
<p>※二</p>
<p>「诸比丘！过去世之沙门、婆罗门，成就神足之全分者，皆对此四神足修习、多修。诸比丘！未来世之沙门、婆罗门，成就神足之全分者，皆对此四神足修习、多修。诸比丘！现在之沙门、婆罗门，成就神足之全分者，皆对此四神足修习、多修。以何为四神足耶？</p>
<p>三</p>
<p>诸比丘！于此有比丘，修习欲三摩地勤行成就之神足，修习勤三摩地勤行成就之神足，修习心三摩地勤行成就之神足，修习观三摩地勤行成就之神足。</p>
<p>四</p>
<p>诸比丘！过去世之沙门、婆罗门，成就神足之全分者，皆对此四神足修习、多修。诸比丘！未来世之沙门、婆罗门，成就神足之全分者，皆对此四神足修习、多修。诸比丘！现在之沙门、婆罗门，成就神足之全分者，皆对此四神足修习、多修。」</p></div>
<div class='div-other'><a id='mulu2153' />
<p class='h4'>〔七〕第七　比丘</p>
<p>※二</p>
<p>「诸比丘！过去世之比丘，依诸漏尽，对无漏心解脱、慧解脱，于现法自证知、现证，具足而住者，皆对此四神足修习、多修。诸比丘！未来世之比丘，由诸漏尽，对无漏心解脱、慧解脱，于现法自证知、现证，具足而住者，皆对此四神足修习、多修。诸比丘！现在之比丘，由诸漏尽，对无漏心解脱、慧解脱，于现法自证知、现证，具足而住者，皆对此四神足修习、多修。何为四神足耶？</p>
<p>三</p>
<p>诸比丘！于此有比丘，修习欲三摩地勤行成就之神足，修习勤三摩地勤行成就之神足，修习心三摩地勤行成就之神足，修习观三摩地勤行成就之神足。</p>
<p>四</p>
<p>诸比丘！过去世之比丘，由诸漏尽，对无漏心解脱、慧解脱，于现法自证知、现证，具足而住者……住者……住者，皆对此四神足修习、多修。」</p></div>
<div class='div-other'><a id='mulu2154' />
<p class='h4'>〔八〕第八　佛</p>
<p>※二</p>
<p>「诸比丘！有四神足。何为四神足耶？</p>
<p>诸比丘！于此有比丘，修习欲三摩地勤行成就之神足，修习勤三摩地勤行成就之神足，修习心三摩地勤行成就之神足，修习观三摩地勤行成就之神足。诸比丘！此为四神足也。</p>
<p>三</p>
<p>诸比丘！对此四神足修习、多修者，故名之如来、应供、正等觉者。」</p></div>
<div class='div-other'><a id='mulu2155' />
<p class='h4'>〔九〕第九　智</p>
<p>※四</p>
<p>「诸比丘！『此为欲三摩地勤行成就之神足』，于未曾闻之法，我眼生、智生、慧生、明生、光明生。『对此欲三摩地勤行成就之神足宜修习……修习已』，于未曾闻之法，我眼生、智生、慧生、明生、光明生。</p>
<p>五</p>
<p>诸比丘！『此为勤三摩地勤行成就之神足』，于未曾闻之法，我眼生、智生、慧生、明生、光明生。『此勤三摩地勤行成就之神足宜修习……修习已』，于未曾闻之法，我眼生、智生、慧生、明生、光明生。</p>
<p>六</p>
<p>诸比丘！『此为心三摩地勤行成就之神足』，于未曾闻之法，我眼生、智生、慧生、明生、光明生。『此心三摩地勤行成就之神足宜修习……修习已』，于未曾闻之法，我眼生、智生、慧生、明生、光明生。</p>
<p>七</p>
<p>诸比丘！『此为观三摩地勤行成就之神足』，于未曾闻之法，我眼生、智生、慧生、明生、光明生。『对此观三摩地勤行成就之神足宜修习……修习已』，于未曾闻之法，我眼生、智生、慧生、明生、光明生。」</p></div>
<div class='div-other'><a id='mulu2156' />
<p class='h4'>〔一〇〕第十　塔</p>
<p>一</p>
<p>如是我闻。一时，世尊住毘舍离城，大林重阁讲堂。</p>
<p>二</p>
<p>时，世尊于晨朝时分着下衣、持衣鉢，入毘舍离城乞食。至毘舍离城乞食。食后、由乞食归，对具寿阿难告曰：</p>
<p>「阿难！取坐具，往至遮婆罗塔，行昼日坐。」</p>
<p>「唯唯！大德！」</p>
<p>具寿阿难应答世尊，即取坐具，随从世尊之后。</p>
<p>三</p>
<p>时，世尊行至遮婆罗塔。至已，就所设座。具寿阿难敬礼世尊，坐于一面。</p>
<p>四</p>
<p>世尊告坐于一面之具寿阿难曰：</p>
<p>「阿难！毘舍离为乐、瞿昙塔为乐、优陀延塔为乐、七聚塔为乐、多子塔为乐、婆罗塔为乐、遮婆罗塔为乐。阿难！对四神足修习、多修，作乘、作地，随成、积习、善造作，阿难！若欲则一劫或一劫有餘而住。阿难！如来对四神足修习、多修，作乘、作地，随成、积习、善造作。阿难！若欲则如来一劫或一劫有餘而住。」</p>
<p>五</p>
<p>世尊如是示广大之相、广大之示现，阿难不能通达，请世尊：「大德世尊住一劫、善逝住一劫有餘，为众生之利益，众生之安乐，世间之哀愍，人天之义利、利益、安乐。」为魔覆其心故。</p>
<p>六～七</p>
<p>二度世尊……</p>
<p>八</p>
<p>三度世尊告具寿阿难曰：</p>
<p>「阿难！毘舍离为乐、优陀延塔为乐、瞿昙塔为乐、七聚塔为乐、多子塔为乐、婆罗塔为乐、遮婆罗塔为乐。阿难！对四神足修习、多修，作乘、作地，随成、积习、善造作，阿难！若欲则一劫或一劫有餘而住。阿难！如来对四神足修习、多修，作乘、作地，随成、积习、善造作。阿难！若欲则如来一劫或一劫有餘而住。」</p>
<p>九</p>
<p>世尊如是示广大之相、广大之示现，阿难不能通达，请世尊：「大德世尊住一劫、善逝住一劫有餘，为众生之利益，众生之安乐，世间之哀愍，人天之义利、利益、安乐。」为魔覆其心故。</p>
<p>一〇</p>
<p>时，世尊告具寿阿难曰：</p>
<p>「阿难！今知时矣。」</p>
<p>「唯唯！大德！」</p>
<p>具寿阿难应诺世尊，由座而起，敬礼世尊，作右遶离世尊而去，于不远处一树下静坐。</p>
<p>一一</p>
<p>时，具寿阿难离去未久，魔波旬来至世尊处，至已，白世尊曰：</p>
<p>「大德！世尊请般涅槃，善逝请般涅槃，大德世尊般涅槃时至矣。大德！世尊有云此言：『波旬！若我诸比丘尚未达于明白、调顺、无畏、得安稳为多闻、持法、法随法行、行和敬、随法行之弟子，末善自受师教、宣说、教示、开示、显示、开显、分别、明白，如法降服他之诽谤，说法导引解脱时，我则不般涅槃。』</p>
<p>大德！今世尊之诸比丘，已达至明白、调顺、无畏、得安稳为多闻、持法、法随法行、行和敬、随法行之弟子，已善自受师教、宣说、教示、开示、显示、开显、分别、明白，如法降服他之诽谤，说法导引解脱。</p>
<p>一二</p>
<p>大德世尊！请般涅槃，善逝请般涅槃，大德世尊般涅槃之时至矣。大德世尊曾说此言云：『波旬！若我诸比丘尼……</p>
<p>一三</p>
<p>若我诸优婆塞………优婆夷，尚未达于明白、调顺、无畏、得安稳为多闻、持法、法随法行、行和敬、随法行之弟子，未善自受师教、宣说、教示、开示、显示、开显、分别、明白，如法降服他之诽谤，说法导引解脱者，我则不般涅槃。』</p>
<p>大德！今世尊之诸优婆夷，已达明白、调顺、无畏、得安稳为多闻、持法、法随法行、行和敬、随法行之弟子，已善自受师教、宣说、教示、开示、显示、开显、分别、明白如法降服他之诽谤，说法导引解脱。</p>
<p>一四</p>
<p>大德世尊！请般涅槃，善逝请般涅槃，大德世尊般涅槃之时至矣。大德世尊曾说此言云：『波旬！我梵行未达富荣、增广、人多广知、人天善说示时，我则不般涅槃。』</p>
<p>大德！今世尊之梵行已富荣增广，人多广知、人天善说示。</p>
<p>大德世尊！请般涅槃，善逝请般涅槃，大德世尊之般涅槃时至矣。」</p>
<p>一五</p>
<p>「波旬！且默！不久如来将般涅槃。今起三月过后如来将般涅槃。」</p>
<p>一六</p>
<p>时，世尊于遮婆罗塔正念正知而捨寿行。世尊捨寿行时，有大地震动、令人惊怖身毛竖立、天鼓作响。</p>
<p>一七</p>
<p>时，世尊知此义，于此时自说偈曰：</p>
<div class="lg">
<div class="lg-row"><div class="lg-cell" style="text-indent:7em">限无限有生</div></div>
<!-- end of lg-row -->
<div class="lg-row"><div class="lg-cell" style="text-indent:7em">牟尼捨有行</div></div>
<!-- end of lg-row -->
<div class="lg-row"><div class="lg-cell" style="text-indent:7em">于内喜入定</div></div>
<!-- end of lg-row -->
<div class="lg-row"><div class="lg-cell" style="text-indent:7em">破如鎧我有</div></div><!-- end of lg --></div></div>
<p>第一　遮罗婆品（终）</p>
<p>此品之摄颂曰：</p>
<div class="lg">
<div class="lg-row"><div class="lg-cell" style="text-indent:7em">此岸与失圣</div></div>
<!-- end of lg-row -->
<div class="lg-row"><div class="lg-cell" style="text-indent:7em">厌患与一分</div></div>
<!-- end of lg-row -->
<div class="lg-row"><div class="lg-cell" style="text-indent:7em">悉皆与比丘</div></div>
<!-- end of lg-row -->
<div class="lg-row"><div class="lg-cell" style="text-indent:7em">佛智与此塔</div></div><!-- end of lg --></div></div>
<div class='div-other'><a id='mulu2157' />
<p class='h3'>第二　〔鹿母〕殿震动品</p>
<div class='div-other'><a id='mulu2158' />
<p class='h4'>〔一一〕第一　前</p>
<p>一</p>
<p>舍卫城。</p>
<p>二</p>
<p>「诸比丘！我先前尚未成等觉现等觉为菩萨时，生如是思念：</p>
<p>『有何因、何缘，修习于神足耶？』</p>
<p>诸比丘！其时，我如是思念——</p>
<p>三</p>
<p>『诸比丘！于此，修习欲三摩地勤行成就之神足，如是我于欲不过分退缩、不过分精勤，于内不收、于外不散，有前后想而住，后如前、前如后，上如下、下如上，夜如昼、昼如夜，如是以广大不缠之心，修习光耀心。</p>
<p>四</p>
<p>修习勤三摩地勤行成就之神足，如是我于勤不过分退缩，不过分精勤，于内不收，于外不散，有前后想而住，后如前、前如后，上如下、下如上，夜如昼，昼如夜，如是以广大不缠之心，修习光耀心。</p>
<p>五</p>
<p>修习心三摩地勤行成就之神足，如是我于心不过分退缩，不过分精勤，于内不收、于外不散，有前后想而住，后如前、前如后，上如下、下如上，夜如昼、昼如夜，如是以广大不缠之心，修习光耀心。</p>
<p>六</p>
<p>修习观三摩地勤行成就之神足，如是我于观不过分退缩、不过分精勤，于内不收、于外不散，有前后想而住，后如前、前如后，上如下、下如上，夜如昼、昼如夜，如是以广大不缠之心，修习光耀心。』</p>
<p>七</p>
<p>比丘！如是对四神足修习、多修者，则领受多端神变：以一身成多身、以多身成一身，或现或隐，过牆壁山崖无碍如于虚空，出没地中如于水，行水上不沉如于地，于虚空结跏趺坐如飞鸟，有大神通、大威德，以手捫摸日月，乃至以身威及于梵世。</p>
<p>八</p>
<p>比丘！如是对四神足修习、多修者，则以清淨超人之天耳界，俱闻于远近天人之声。</p>
<p>九</p>
<p>比丘！如是对四神足修习、多修者，则对他人之心，以心徧知：以有贪心了知为有贪心，以离贪心了知为离贪心，以有瞋心了知为有瞋心，以离瞋心了知为离瞋心，以有痴心了知为有痴心，以离痴心了知为离痴心，以收心了知为收心，以散心了知为散心，以大心了知为大心，以非大心了知为非大心，以有上心了知为有上心，以无上心了知为无上心，以非定心了知为非定心，以定心了知为定心，以不解脱心了知为不解脱心，以解脱心了知为解脱心。</p>
<p>一〇</p>
<p>比丘！如是对四神足修习、多修者，则随念于种种之宿住。谓：一生、二生、三生、四生、五生、十生、二十生、三十生、四十生、五十生、百生、千生、百千生、多坏劫、多成劫、多成坏劫；我于彼处：如是名、如是姓、如是色、如是食、如是受乐苦、如是寿量，歿于彼处、生于他处；于他处；如是名、如是姓、如是色、如是食、如是受乐苦、如是寿量，歿于他处、生于此处。如是具行相、名称，随念宿住。</p>
<p>一一</p>
<p>比丘！如是对四神足修习、多修者，则以清淨超人之天眼，见有情之死生，知有情随业而受劣、胜、美丑、善趣、恶趣。</p>
<p>一二</p>
<p>比丘！如是对四神足修习、多修者，则由诸漏尽，无漏心解脱、慧解脱，于现法自证知、现证，具足而住。」</p></div>
<div class='div-other'><a id='mulu2159' />
<p class='h4'>〔一二〕第二　大果</p>
<p>※二</p>
<p>「诸比丘！对四神足修习、多修者，则有大果、大功德。诸比丘！云何对四神足修习、多修者，则有大果、大功德耶？</p>
<p>三</p>
<p>诸比丘！于此有比丘，修习欲三摩地勤行成就之神足，如是，于欲不过分退缩、不过分精勤，于内不收、于外不散，有前后想而住，后如前、前如后，上如下，下如上、夜如昼，昼如夜，如是以广大不缠之心，修习光耀心。</p>
<p>四～五</p>
<p>勤三摩地……乃至……心三摩地……</p>
<p>六</p>
<p>修习观三摩地勤行成就之神足，如是，于观不过分退缩、不过分于精勤，于内不收、于外不散，有前后想而住，后如前、前如后，上如下、下如上，夜如昼、昼如夜，如是以广大不缠之心，修习光耀心。</p>
<p>诸比丘！如是对四神足修习、多修者，则有大果、大功德。</p>
<p>七～一一</p>
<p>诸比丘！比丘如是对四神足修习、多修者，则领受多端神变：以一身成多身……乃至……至梵世以身威而及……乃至……</p>
<p>一二</p>
<p>诸比丘！比丘如是对四神足修习、多修者，则由诸漏尽，而无漏心解脱、慧解脱，于现法自证知、现证，具足而住。」</p></div>
<div class='div-other'><a id='mulu2160' />
<p class='h4'>〔一三〕第三　欲</p>
<p>※二</p>
<p>「诸比丘！比丘若依欲修三摩地，获心一境性，此名为欲三摩地。</p>
<p>彼为令未生之恶不善法不生，起欲、精进、发勤，策心而持。为令已生之恶不善法予断，起欲、精进、发勤，策心而持。为令未生之善法生，起欲、精进、发勤，策心而持。已生之善法为令住、不忘失，倍修习、广修习、圆满之、起欲、精进、发勤，策心而持。此名为勤行。</p>
<p>以欲，修三摩地，而是勤行，诸比丘！此名为欲三摩地勤行成就之神足。</p>
<p>三</p>
<p>诸比丘！比丘若依于勤修三摩地，获心一境性，此名为勤三摩地。</p>
<p>彼对未生之恶……乃至……对已生之善法为令住、勿忘失，倍修习、广修习、圆满之，起欲、精进、发勤、策心而持。此名之为勤行。</p>
<p>以勤，修三摩地，而是勤行，诸比丘！此名为勤三摩地勤行成就之神足。</p>
<p>四</p>
<p>诸比丘！比丘若依心修三摩地，获心一境性，此名之为心三摩地。</p>
<p>彼未生之……乃至……已生之善法为令住、勿忘失，倍修习、广修习、圆满之，起欲、精进、发勤，策心而持。此名之为勤行。</p>
<p>依心修三摩地，而勤行，诸比丘！此名为心三摩地勤行成就之神足。</p>
<p>五</p>
<p>诸比丘！比丘若依观修三摩地，获心一境性者，此名为观三摩地。</p>
<p>彼对未生之恶不善法，为令不生……乃至……对已生之善法，为令住、勿忘失、倍修习、广修习、圆满之，起欲、精进、发勤，策心而持。此名之为勤行。</p>
<p>依观修三摩地，而是勤行，诸比丘！此名为观三摩地勤行成就之神足。」</p></div>
<div class='div-other'><a id='mulu2161' />
<p class='h4'>〔一四〕第四　目犍连</p>
<p>一</p>
<p>如是我闻。一时，世尊住舍卫城东园鹿子母堂。</p>
<p>二</p>
<p>其时，众多之比丘，住于鹿子母堂下，掉举、憍慢、轻薄、饶舌、出杂语、失念、不正知、不能入定、心迷乱、根低劣。</p>
<p>三</p>
<p>时，世尊对具寿大目犍连告曰：</p>
<p>「目犍连！彼同梵行者住鹿子母堂下，掉举、憍慢、轻薄、饶舌、出杂语、失念、不正知、不入于定、心迷乱、根低劣。目犍连！往吓彼诸比丘。」</p>
<p>「唯唯！大德！」</p>
<p>具寿目犍连应诺世尊，现神力行，以足指动鹿子母堂摇震。</p>
<p>四</p>
<p>时，彼诸比丘恐惧得身毛竖立，立于一面曰：</p>
<p>「稀有哉！未曾有哉！实则，此鹿子母堂乃善防风，且基深善埋，该是不震不摇，何得动摇震耶？」</p>
<p>五</p>
<p>时，世尊，至彼诸比丘之处。至已，世尊告彼诸比丘曰：</p>
<p>「诸比丘！云何汝等恐惧得身毛竖立，立于一面耶？」</p>
<p>「稀有哉！大德！未曾有哉！大德！实则，此鹿子母堂乃善防风，且基深善埋，该是不震不摇，何得动摇震耶？」</p>
<p>六</p>
<p>「诸比丘！目犍连比丘欲吓汝等，乃以足指使鹿子母堂动摇震。</p>
<p>诸比丘！汝等于意云何？对何法修习、多修，故目犍连比丘有如是大神通、大威德耶？」</p>
<p>「大德！我等于法以世尊为根本，以世尊为眼……乃至……诸比丘闻世尊之所说受持。」</p>
<p>七</p>
<p>「诸比丘！然则且諦听。</p>
<p>诸比丘！对四神足修习、多修故，目犍连比丘有如是大神通、大威德。以何为四神足耶？</p>
<p>八</p>
<p>诸比丘！于此目犍连比丘，修习欲三摩地勤行成就之神足……修习勤三摩地……心三摩地……观三摩地勤行成就之神足，如是于欲不过分退缩，不过分精勤，于内不收、于外不散，有前后想而住，后如前、前如后，上如下、下如上，夜如昼、昼如夜，如是以广大不缠之心，修习光耀心。</p>
<p>九</p>
<p>诸比丘！对此四神足修习、多修，目犍连比丘有如是大神通、大威德。</p>
<p>一〇</p>
<p>诸比丘！对此四神足修习、多修故，目犍连比丘领受多端神变……乃至……至梵世以身威所及。</p>
<p>一一</p>
<p>诸比丘！对此四神足修习、多修故，目犍连比丘由诸漏尽，无漏心解脱、慧解脱，于现法自证知、现证，具足而住。」</p>
<p>一二</p>
<p>如是六神通亦应广说。</p></div>
<div class='div-other'><a id='mulu2162' />
<p class='h4'>〔一五〕第五　婆罗门</p>
<p>一</p>
<p>如是我闻。一时，具寿阿难住拘睒弥瞿师罗园。</p>
<p>二</p>
<p>时，婆罗门来至具寿阿难之处。至已，与具寿阿难俱相交谈欢喜、感铭之语，而坐于一面。坐于一面之婆罗门对具寿阿难言曰：</p>
<p>三</p>
<p>「友阿难！为何之义，于沙门瞿昙之处修梵行耶？」</p>
<p>「婆罗门！为断欲，于世尊之处修梵行。」</p>
<p>四</p>
<p>「友阿难！于断欲，有道、有迹否？」</p>
<p>「婆罗门！断欲，是有道、有迹。」</p>
<p>五</p>
<p>「友阿难！断欲，有何之道、有何之迹耶？」</p>
<p>「婆罗门！于此有比丘，修习欲三摩地勤行成就之神足……修习勤三摩地……心三摩地……观三摩地勤行成就之神足。婆罗门！此为断欲之道、之迹。」</p>
<p>六</p>
<p>「友阿难！若然，则为无边而非有边，以欲断欲者，无有是处。」</p>
<p>「婆罗门！然则，我问汝，随所好应答。</p>
<p>七</p>
<p>婆罗门！于汝意云何？汝先前有往阿兰若之欲，已至阿兰若，则其所生之欲止灭耶？」</p>
<p>「如是，友！」</p>
<p>「汝前有往阿兰若之勤，已至阿兰若，则其所生之勤止灭耶？」</p>
<p>「如是，友！」</p>
<p>「汝前有往阿兰若之心，已至阿兰若，则其所生之心止灭耶？」</p>
<p>「如是，友！」</p>
<p>「汝前有往阿兰若之观，已至阿兰若，则其所生之观止灭耶？」</p>
<p>「如是，友！」</p>
<p>八</p>
<p>「婆罗门！如是诸比丘成为阿罗汉，漏尽、梵行已立、所作已办、弃重担、逮得己利、尽有结、成为正悟之解脱者。前有获阿罗汉果之欲，已获阿罗汉果，则其所生之欲止灭。前有获阿罗汉果之勤，已获阿罗汉果，则其所生之勤止灭。前有获阿罗汉果之心，已获阿罗汉果，则其所生之心止灭。前有获阿罗汉果之观，已获阿罗汉果，则其所生之观止灭。</p>
<p>九</p>
<p>婆罗门！于汝意云何？若然，为有边耶？为无边耶？」</p>
<p>「友阿难！若然，则为有边，非无边。</p>
<p>一〇</p>
<p>希有哉！友阿难！……乃至……自今日起，乃至命终，当予归依。」</p></div>
<div class='div-other'><a id='mulu2163' />
<p class='h4'>〔一六〕第六　沙门婆罗门（一）</p>
<p>※二</p>
<p>「诸比丘！过去世之沙门、婆罗门，有大神通、大威德者，皆因对此四神足修习、多修。</p>
<p>三</p>
<p>诸比丘！未来世之沙门、婆罗门，有大神通、大威德者，皆因对此四神足修习、多修。</p>
<p>四</p>
<p>诸比丘！现在世之沙门、婆罗门，有大神通、大威德者，皆因对四神足修习、多修。</p>
<p>何为四神足耶？</p>
<p>五</p>
<p>诸比丘！于此有比丘，修习欲三摩地勤行成就之神足、修习勤三摩地……心三摩地……观三摩地勤行成就之神足。</p>
<p>六</p>
<p>诸比丘！过去世之诸沙门、婆罗门，有大神通、大威德者……大神通、大威德者……有大神通、大威德者，皆依此四神足之修习、多修。」</p></div>
<div class='div-other'><a id='mulu2164' />
<p class='h4'>〔一七〕第七　沙门婆罗门（二）</p>
<p>※二</p>
<p>「诸比丘！过去世之沙门、婆罗门，领受多端神变；以一身成多身、以多身成一身；或现或隐；过牆壁山崖无碍如于虚空；出没地中如于水、行于水上不沉如于地上；于虚空结跏趺坐如飞鸟；有大神通、大威德，以手捫摸日月；乃至以身威及于梵世；皆因对此四神足之修习、多修。</p>
<p>三</p>
<p>诸比丘！未来世之沙门、婆罗门，领受多端神变：以一身成多身、以多身成一身；或现或隐；过牆壁山崖无碍如于虚空；出没地中如于水、行于水上不沉如于地上；于虚空结跏趺坐如飞鸟；有大神通、大威德，以手捫摸日月；乃至于以身威及于梵世；皆因对此四神足之修习、多修。</p>
<p>四</p>
<p>诸比丘！现在世之沙门、婆罗门，领受多端神变：以一身成多身、以多身成一身；或现或隐；过牆壁山崖无碍如于虚空；出没地中如于水；行于水上不沉如于地上；于虚空结跏趺坐如飞鸟；有大神通、大威德，以手捫摸此日月；乃至以身威及于梵世皆因对此四神足之修习、多修。</p>
<p>何为四神足耶？</p>
<p>五</p>
<p>诸比丘！于此有比丘，修习欲三摩地勤行成就之神足、修习勤三摩地……心三摩地……观三摩地勤行成就之神足。</p>
<p>六</p>
<p>诸比丘！过去世之沙门、婆罗门，领受多端神变……未来世之……现在世之……皆因对此四神足之修习、多修。」</p></div>
<div class='div-other'><a id='mulu2165' />
<p class='h4'>〔一八〕第八　比丘</p>
<p>※二</p>
<p>「诸比丘！比丘对四神足之修习、多修者，则依诸漏尽，无漏心解脱、慧解脱，于现法自证知、现证，具足而住。何为四神足耶？</p>
<p>三</p>
<p>诸比丘！于此有比丘，修习欲三摩地勤行成就之神足，修习勤三摩地……心三摩地……观三摩地勤行成就之神足。</p>
<p>诸比丘！比丘对此四神足修习、多修者，则依诸漏尽，无漏心解脱、慧解脱，于现法自证知、现证，具足而住。」</p></div>
<div class='div-other'><a id='mulu2166' />
<p class='h4'>〔一九〕第九　说示</p>
<p>※二</p>
<p>「诸比丘！为汝等说神力与神足，及顺神足修习之道，且諦听。</p>
<p>三</p>
<p>诸比丘！以何为神力耶？</p>
<p>诸比丘！于此有比丘，领受多端神变：以一身为多身……乃至……以身威及于梵世。</p>
<p>诸比丘！此名之为神力。</p>
<p>四</p>
<p>诸比丘！以何为神足耶？</p>
<p>诸比丘！得神力，于获得神力所资之道迹。</p>
<p>诸比丘！此名之为神足。</p>
<p>五</p>
<p>诸比丘！以何为神足之修习耶？</p>
<p>诸比丘！于此有比丘，修习欲三摩地勤行成就之神足、修习勤三摩地……、心三摩地……观三摩地勤行成就之神足。</p>
<p>诸比丘！此名之为神足之修习。</p>
<p>六</p>
<p>诸比丘！以何为神足修习之顺道耶？</p>
<p>此八支圣道是，谓：正见、正思惟、正语、正业、正命、正精进、正念、正定是。</p>
<p>诸比丘！此名之为神足修习之顺道。」</p></div>
<div class='div-other'><a id='mulu2167' />
<p class='h4'>〔二〇〕第十　分别</p>
<div class='div-other'><a id='mulu2168' />
<p class='h5'>一</p>
<p>※二</p>
<p>「诸比丘！对四神足之修习、多修者，则有大果、大功德。诸比丘！云何对四神足之修习、多修，有大果、大功德耶？</p>
<p>三</p>
<p>诸比丘！于此有比丘，修习欲三摩地勤行成就之神足，如是，于欲不过分退缩、不过分精勤，于内不收、于外不散，有前后想而住，后如前、前如后，上如下、下如上，夜如昼、昼如夜，如是以广大不缠之心，修习光耀心。</p>
<p>勤三摩地……心三摩地……</p>
<p>修习观三摩地勤行成就之神足，如是于观不过分退缩，不过分精勤，于内不收、于外不散，有前后想而住，后如前、前如后，上如下、下如上，夜如昼、昼如夜，如是以广大无缠之心，修习光耀心。」</p></div>
<div class='div-other'><a id='mulu2169' />
<p class='h5'>二</p>
<p>四</p>
<p>「诸比丘！以何为欲，过分退缩耶？</p>
<p>诸比丘！欲，与懈怠俱行、与懈怠相应。</p>
<p>诸比丘！此名之为欲过分退缩。</p>
<p>五</p>
<p>诸比丘！以何为欲，过分精勤耶？</p>
<p>诸比丘！欲，与掉举俱行、与掉举相应。</p>
<p>诸比丘！此名之为欲为过分精勤。</p>
<p>六</p>
<p>诸比丘！以何为欲，于内为收耶？</p>
<p>诸比丘！欲，与惛眠俱行、与惛眠相应。</p>
<p>诸比丘！此名之为欲，于内为收。</p>
<p>七</p>
<p>诸比丘！何为欲外散耶？</p>
<p>诸比丘！欲，依外之五妙欲而扩散。</p>
<p>诸比丘！此名之为欲，于外为散。</p>
<p>八</p>
<p>诸比丘！以何为比丘有前后想而住，后如前、前如后耶？</p>
<p>诸比丘！于此有比丘，对前后想善持、善作意、善观、于慧善通达。</p>
<p>诸比丘！如是比丘有前后想而住，后如前、前如后。</p>
<p>九</p>
<p>诸比丘！比丘以何为上如下、下如上而住耶？</p>
<p>诸比丘！于此有比丘，观察由足蹠以上、由髮顶以下至皮为边际，充满种种不淨之此身，此身为髮、毛、爪、齿、皮、肉、筋、骨、骨髓、肾、心、肝、肋、膜、脾、肺、肠、肠间膜、胃、排泄物、胆汁、痰、脓、血、汗、脂、泪、浆、唾、鼻液、髓、尿是。</p>
<p>诸比丘！如是比丘为上如下、下如上而住。</p>
<p>一〇</p>
<p>诸比丘！比丘以何为夜如昼、昼如夜而住耶？</p>
<p>诸比丘！于此有比丘，于昼修习欲三摩地勤行成就之神足，以行相、特相、因相，同于夜修习欲三摩地勤行成就之神足。于夜修习欲三摩地勤行成就之神足，以行相、特相、因相，同于昼修习欲三摩地勤行成就之神足。</p>
<p>诸比丘！如是比丘为夜如昼、昼如夜而住。</p>
<p>一一</p>
<p>诸比丘！何为比丘以广大不缠之心，修习光耀心耶？</p>
<p>诸比丘！于此有比丘，善持光明想、善摄持光明想。</p>
<p>诸比丘！如是比丘为以广大不缠之心，修习光耀心。」</p></div>
<div class='div-other'><a id='mulu2170' />
<p class='h5'>三</p>
<p>一二</p>
<p>「诸比丘！以何为勤，过分退缩耶？</p>
<p>诸比丘！勤，与懈怠俱行、与懈怠相应。</p>
<p>诸比丘！此名之为勤，过分退缩。</p>
<p>一三</p>
<p>诸比丘！以何为勤过分精勤耶？</p>
<p>诸比丘！勤，与掉举俱行、与掉举相应。</p>
<p>诸比丘！此名之为勤过分精勤。</p>
<p>一四</p>
<p>诸比丘！以何为勤，于内为收耶？</p>
<p>诸比丘！勤，与惛眠俱行、与惛眠相应。</p>
<p>诸比丘！此名之为勤，于内为收。</p>
<p>一五</p>
<p>诸比丘！以何为勤，于外为散耶？</p>
<p>诸比丘！勤，依外之五妙欲扩散。</p>
<p>诸比丘！此名之为勤，于外为散。</p>
<p>一六～一九</p>
<p>……乃至……</p>
<p>诸比丘！何为比丘以广大不缠之心，修习光耀心耶？</p>
<p>诸比丘！于此有比丘，善持光明想，对昼日想善摄持。</p>
<p>诸比丘！如是比丘为以广大不缠之心，修习光耀心。」</p></div>
<div class='div-other'><a id='mulu2171' />
<p class='h5'>四</p>
<p>二〇</p>
<p>「诸比丘！以何为心过分退缩耶？</p>
<p>诸比丘！心，与懈怠俱行、与懈怠相应。</p>
<p>诸比丘！此名之为心过分退缩。</p>
<p>二一</p>
<p>诸比丘！以何为心过分精勤耶？</p>
<p>诸比丘！心，与掉举俱行、与掉举相应。</p>
<p>诸比丘！此名之为心过分精勤。</p>
<p>二二</p>
<p>诸比丘！以何为心，于内为收耶？</p>
<p>诸比丘！心，与惛眠俱行、与惛眠相应。</p>
<p>诸比丘！此名之为心，于内为收。</p>
<p>二三</p>
<p>诸比丘！以何为心，于外为散耶？</p>
<p>诸比丘！心，依外之五妙欲而扩散。</p>
<p>诸比丘！此名之为心，于外为散。</p>
<p>二四～二七</p>
<p>……乃至……诸比丘！如是比丘以广大不缠之心，修习光耀心。」</p></div>
<div class='div-other'><a id='mulu2172' />
<p class='h5'>五</p>
<p>二八</p>
<p>「诸比丘！以何为观过分退缩耶？</p>
<p>诸比丘！观，与懈怠俱行、与懈怠相应。</p>
<p>诸比丘！此名之为观过分退缩。</p>
<p>二九</p>
<p>诸比丘！以何为观过分精勤耶？</p>
<p>诸比丘！观，与掉举俱行、与掉举相应。</p>
<p>诸比丘！此名之为观过分精勤。</p>
<p>三〇</p>
<p>诸比丘！以何为观，于内为收耶？</p>
<p>诸比丘！观，与惛眠俱行、与惛眠相应。</p>
<p>诸比丘！此名之为观，于内为收。</p>
<p>三一</p>
<p>诸比丘！以何为观，于外为散耶？</p>
<p>诸比丘！观，依外之五妙欲而扩散。</p>
<p>诸比丘！此名之为观，于外为散。</p>
<p>三二～三五</p>
<p>……乃至……诸比丘！如是比丘为以广大不缠之心，修习光耀心。</p>
<p>三六</p>
<p>诸比丘！对四神足如是修习、对四神足如是多修者，则有大果、大功德。</p>
<p>诸比丘！比丘对四神足如是修习、如是多修时，则领受多端神变：以一身成多身、以多身成一身……乃至……以身威及于梵世……乃至……。</p>
<p>三七</p>
<p>诸比丘！对此四神足如是修习、如是多修时，则依诸漏尽，无漏心解脱、慧解脱，于现法自证知、现证，具足而住。」</p>
<p>三八</p>
<p>六神通亦可广说。</p></div>
<p>第二鹿母殿震动品（终）</p>
<p>此品之摄颂曰：</p>
<div class="lg">
<div class="lg-row"><div class="lg-cell" style="text-indent:7em">前与大果欲</div></div>
<!-- end of lg-row -->
<div class="lg-row"><div class="lg-cell" style="text-indent:7em">目连婆罗门</div></div>
<!-- end of lg-row -->
<div class="lg-row"><div class="lg-cell" style="text-indent:7em">沙门婆罗门</div></div>
<!-- end of lg-row -->
<div class="lg-row"><div class="lg-cell" style="text-indent:7em">比丘与说示</div></div>
<!-- end of lg-row -->
<div class="lg-row"><div class="lg-cell" style="text-indent:7em">分别共为十</div></div><!-- end of lg --></div></div></div>
<div class='div-other'><a id='mulu2173' />
<p class='h3'>第三　铁丸品</p>
<div class='div-other'><a id='mulu2174' />
<p class='h4'>〔二一〕第一　道</p>
<p>一</p>
<p>舍卫城。</p>
<p>二</p>
<p>「诸比丘！我先前未成等觉、现等觉，为菩萨时，曾思念：</p>
<p>『有何道、何迹，可修习神足耶？』</p>
<p>诸比丘！其时，我如是思念：</p>
<p>三</p>
<p>『（诸比丘！）于此，修习欲三摩地勤行成就之神足，如是我于欲不过分退缩……乃至……修习光耀心。</p>
<p>四、五</p>
<p>勤三摩地……心三摩地……</p>
<p>六</p>
<p>修习观三摩地勤行成就之神足，如是我于观不过分退缩、不过分精勤，于内不收、于外不散，有前后想而住，后如前、前如后，上如下、下如上，夜如昼、昼如夜，如是以广大不缠之心，修习光耀心。』</p>
<p>七</p>
<p>诸比丘！比丘对四神足如是修习、如是多修者，则领受多端神变：以一身成多身、以多身成一身……乃至……以身威及于梵世。</p>
<p>八</p>
<p>诸比丘！比丘对四神足如是修习、如是多修者，则依诸漏尽，无漏心解脱、慧解脱，于现法自证知、现证，具足而住。」</p>
<p>九</p>
<p>六神通亦可广说。</p></div>
<div class='div-other'><a id='mulu2175' />
<p class='h4'>〔二二〕第二　铁丸</p>
<p>一</p>
<p>舍卫城。</p>
<p>二</p>
<p>时，具寿阿难来至世尊之处。至已，敬礼世尊，坐于一面，坐于一面之具寿阿难白世尊曰：</p>
<p>三</p>
<p>「大德！世尊称为依神力以意所成身至于梵世者耶？」</p>
<p>「阿难！我称为依神力以意所成身至梵世者。」</p>
<p>四</p>
<p>「大德！世尊称为依神力以此四大所成身至梵世者耶？」</p>
<p>「阿难！我称为依神力以此四大所成身至梵世。」</p>
<p>五</p>
<p>「大德！世尊能依神力以意所成身至梵世。大德！世尊称为依神力以此四大所成身至梵世。大德！此于世尊乃稀有、未曾有。」</p>
<p>「阿难！诸如来成就稀有法，而稀有。阿难！诸如来成就未曾有法，而未曾有。</p>
<p>六</p>
<p>阿难！如来时而摄身于心、摄心于身，置乐想、轻想于身而住。阿难！其时，如来之身成轻软堪任清淨。</p>
<p>七</p>
<p>阿难！譬如将铁丸昼日加热，乃成轻软堪任清淨。阿难！如是，如来时而摄身于心，摄心于身，置乐想、轻想于身而住，阿难！其时，如来之身乃成轻软堪任清淨。</p>
<p>八</p>
<p>阿难！如来时而摄身于心、摄心于身，置乐想、轻想于身而住。阿难！其时，如来之身无所作为，而能由地腾于虚空，领受多端神变：以一身成多身……乃至……以身威而及于梵世。</p>
<p>九</p>
<p>阿难！譬如棉花叶、轻棉，受风吹拂，纵无所致力，亦能由地腾于虚空。阿难！如是如来时而摄身于心、摄心于身，置乐想、轻想于身而住。阿难！其时，如来之身无所作，亦能由地腾于虚空，领受多端神变而住，以一身成多身……乃至……以身威而及于梵世。」</p></div>
<div class='div-other'><a id='mulu2176' />
<p class='h4'>〔二三〕第三　比丘</p>
<p>※二</p>
<p>「诸比丘！有四神足。何为四神足耶？</p>
<p>诸比丘！于此有比丘，修习欲三摩地勤行成就之神足……修习勤三摩地……心三摩地……观三摩地勤行成就之神足。</p>
<p>诸比丘！此为四神足。</p>
<p>三</p>
<p>诸比丘！比丘对此四神足修习、多修者，则依诸漏尽，无漏心解脱、慧解脱，于现法自证知、现证，具足而住。」</p></div>
<div class='div-other'><a id='mulu2177' />
<p class='h4'>〔二四〕第四　清淨</p>
<p>※二</p>
<p>「诸比丘！有四神足。何为四神足耶？</p>
<p>诸比丘！于此有比丘，修习欲三摩地勤行成就之神足、修习勤三摩地……心三摩地……观三摩地勤行成就之神足。</p>
<p>诸比丘！此为四神足。」</p></div>
<div class='div-other'><a id='mulu2178' />
<p class='h4'>〔二五〕第五　果（一）</p>
<p>※二</p>
<p>「诸比丘！有四神足。何为四神足耶？</p>
<p>诸比丘！于此有比丘，修习欲三摩地勤行成就之神足、修习勤三摩地……心三摩地……观三摩地勤行成就之神足。</p>
<p>诸比丘！此为四神足。</p>
<p>三</p>
<p>诸比丘！对此四神足修习、多修者，则有二果之随一果可期之，于现法得开悟、或为餘依得不还果。」</p></div>
<div class='div-other'><a id='mulu2179' />
<p class='h4'>〔二六〕第六　果（二）</p>
<p>※二</p>
<p>「诸比丘！有四神足。何为四神足耶？</p>
<p>诸比丘！于此有比丘，修习欲三摩地勤行成就之神足、修习勤三摩地……心三摩地……观三摩地勤行成就之神足。</p>
<p>诸比丘！此为四神足。</p>
<p>三</p>
<p>诸比丘！对此四神足修习、多修者，则有七果、七功德可期。何为七果、七功德耶？</p>
<p>四</p>
<p>于现法已得开悟。若于现法未得开悟者，则于命终时得开悟。若于命终时不得开悟者，则依五下分结尽，得中般涅槃。若依五下分结尽，不得中般涅槃者，则依五下分结尽得损害般涅槃。若依五下分结尽，不得损害般涅槃者，则依五下分结尽，得无行般涅槃。若依五下分结尽，不得无行般涅槃者，则依五下分结尽，得有行般涅槃。若依五下分结尽，不得有行般涅槃者，则依五下分结尽，为上流至色究竟天。</p>
<p>五</p>
<p>诸比丘！对此四神足修习、多修者，则有此七果、七功德可期。」</p></div>
<div class='div-other'><a id='mulu2180' />
<p class='h4'>〔二七〕第七　阿难（一）</p>
<p>一</p>
<p>舍卫城因缘。</p>
<p>二</p>
<p>时，具寿阿难来至世尊住处。至已，敬礼世尊，坐于一面，坐于一面之具寿阿难白世尊曰：</p>
<p>「大德！何为神力、何为神足、何为神足之修习、何为神足修习之顺道耶？」</p>
<p>三</p>
<p>「阿难！于此有比丘，领受多端神变：以一身成多身……乃至……以身威而及于梵世。阿难！此名之为神力。</p>
<p>四</p>
<p>阿难！何为神足耶？阿难！得神力、获得神力所资之道迹。阿难！此名之为神足。</p>
<p>五</p>
<p>阿难！何为神足之修习耶？阿难！于此有比丘，修习欲三摩地勤行成就之神足，修习勤三摩地……心三摩地……观三摩地勤行成就之神足。阿难！此名之为神足之修习。</p>
<p>六</p>
<p>阿难！何为神足修习之顺道耶？即八支圣道是，谓：正见、正思惟、正语、正业、正命、正精进、正念、正定是。阿难！此名之为神足修习之顺道。」</p></div>
<div class='div-other'><a id='mulu2181' />
<p class='h4'>〔二八〕第八　阿难（二）</p>
<p>※二</p>
<p>时，具寿阿难来至世尊住处。至已，敬礼世尊，坐于一面，坐于一面时，世尊向具寿阿难言曰：</p>
<p>「阿难！何为神力、何为神足、何为神足之修习、何为神足修习之顺道耶？」</p>
<p>「大德！我等于法，皆以世尊为根本、以世尊为眼……乃至……」</p>
<p>三～六</p>
<p>「阿难！于此有比丘，领受多端神变……乃至……阿难！此名之为神足修习之顺道。」</p></div>
<div class='div-other'><a id='mulu2182' />
<p class='h4'>〔二九〕第九　比丘（一）</p>
<p>※二</p>
<p>时，众多比丘来至世尊住处。至已，敬礼世尊，坐于一面，坐于一面之彼诸比丘，白世尊曰：</p>
<p>「大德！何为神力、何为神足、何为神足之修习、何为神足修习之顺道耶？」</p>
<p>三～六</p>
<p>「诸比丘！于此有比丘，领受多端神变：以一身……乃至……至梵世……乃至……诸比丘！此名之为神足修习之顺道。」</p></div>
<div class='div-other'><a id='mulu2183' />
<p class='h4'>〔三〇〕第十　比丘（二）</p>
<p>※二</p>
<p>时，众多比丘来至世尊住处。至已，敬礼世尊，坐于一面。时世尊对彼诸比丘曰：</p>
<p>「诸比丘！何为神力、何为神足、何为神足之修习、何为顺神足修习之道耶？」</p>
<p>「大德！我等于法皆以世尊为根本，以世尊为眼……乃至……」</p>
<p>三</p>
<p>「诸比丘！何为神力耶？诸比丘！于此有比丘，领受多端神变：以一身为多身……乃至……以身威而及于梵世。诸比丘！此名之为神力。</p>
<p>四</p>
<p>诸比丘！以何为神足耶？诸比丘！得神力、获得神力所资之道迹。诸比丘！此名之为神足。</p>
<p>五</p>
<p>诸比丘！以何为神足之修习耶？诸比丘！于此有比丘，修习欲三摩地勤行成就之神足，修习勤三摩地……心三摩地……观三摩地勤行成就之神足。诸比丘！此名之为神足之修习。</p>
<p>六</p>
<p>诸比丘！以何为顺神足修习之道耶？即八支圣道是，谓：正见、正思惟、正语、正业、正命、正精进、正念、正定是。诸比丘！此名之为顺神足修习之道。」</p></div>
<div class='div-other'><a id='mulu2184' />
<p class='h4'>〔三一〕第十一　目犍连</p>
<p>二</p>
<p>于此，世尊告诸比丘曰：</p>
<p>三</p>
<p>「诸比丘！汝等于意云何？对何法修习、多修故，目犍连比丘有如是大神通、大威德耶？」</p>
<p>「大德！我等于法皆以世尊为根本、以世尊为眼……乃至……」</p>
<p>四</p>
<p>「诸比丘！对四神足修习、多修故，目犍连比丘有如是大神通、大威德。何为四神足耶？</p>
<p>五</p>
<p>诸比丘！于此目犍连比丘，修习欲三摩地勤行成就之神足，如是于欲不过分退缩……乃至……修习光耀心。</p>
<p>六、七</p>
<p>勤三摩地……心三摩地……</p>
<p>八</p>
<p>修习观三摩地勤行成就之神足，如是于观不过分退缩、不过分精勤，于内不收、于外不散……乃至……如是以广大不缠之心，修习光耀心。</p>
<p>九</p>
<p>诸比丘！对此四神足修习、多修故，目犍连比丘有如是大神通、大威德。</p>
<p>一〇</p>
<p>诸比丘！对此四神足修习、多修故，目犍连比丘领受多端神变：以一身成多身、以多身成一身……乃至……以身威而及于梵世。</p>
<p>一一</p>
<p>诸比丘！对此四神足修习、多修故，目犍连比丘依诸漏尽，漏心解脱、慧解脱，于现法自证知、现证，具足而住。」</p></div>
<div class='div-other'><a id='mulu2185' />
<p class='h4'>〔三二〕第十二　如来</p>
<p>※二</p>
<p>于此世尊告诸比丘曰：</p>
<p>三</p>
<p>「诸比丘！汝等于意云何，对何法修习、多修故，如来有如是大神通、大威德耶？」「大德！我等于法，皆以世尊为根本……乃至……」</p>
<p>四</p>
<p>「诸比丘！对四神足修习、多修故，如来有如是大神通、大威德。何为四神足耶？</p>
<p>五</p>
<p>诸比丘！于此，如来修习欲三摩地勤行成就之神足，如是，我于欲不过分退缩、不过分精勤……乃至……以广大不缠之心，修习光耀心。</p>
<p>六、七</p>
<p>勤三摩地……心三摩地……</p>
<p>八</p>
<p>修习观三摩地勤行成就之神足，如是，我于观不过分退缩、不过精勤……乃至……如是以广大不缠之心，修习光耀心。</p>
<p>九</p>
<p>诸比丘！对此四神足修习、多修故，如来有如是大神通、大威德。</p>
<p>一〇</p>
<p>诸比丘！对此四神足修习、多修故，如来领受多端神变：以一身成多身……乃至……以身威而及于梵世。</p>
<p>一一</p>
<p>诸比丘！对此四神足修习、多修故，如来依诸漏尽，无漏心解脱、慧解脱，于现法自证知、现证，具足而住。」</p></div>
<p>第三　铁丸品（终）</p>
<p>此中摄颂曰：</p>
<div class="lg">
<div class="lg-row"><div class="lg-cell" style="text-indent:7em">道铁丸比丘</div></div>
<!-- end of lg-row -->
<div class="lg-row"><div class="lg-cell" style="text-indent:7em">清淨与二果</div></div>
<!-- end of lg-row -->
<div class="lg-row"><div class="lg-cell" style="text-indent:7em">以及二阿难</div></div>
<!-- end of lg-row -->
<div class="lg-row"><div class="lg-cell" style="text-indent:7em">乃至二比丘</div></div>
<!-- end of lg-row -->
<div class="lg-row"><div class="lg-cell" style="text-indent:7em">目犍连如来</div></div><!-- end of lg --></div></div>
<div class='div-other'><a id='mulu2186' />
<p class='h3'>第四　恆河广说</p>
<div class='div-other'><a id='mulu2187' />
<p class='h4'>〔三三〕第一</p>
<p>※二</p>
<p>「诸比丘！譬如恆河趣向于东、倾向于东、临入于东。诸比丘！如是，比丘对四神足修习、对四神足多修者，则趣向于涅槃、倾向于涅槃、临入于涅槃。</p>
<p>诸比丘！比丘云何对四神足修习、对四神足多修者，则趣向涅槃、倾向涅槃、临入于涅槃耶？</p>
<p>三</p>
<p>诸比丘！于此有比丘，修习欲三摩地勤行成就之神足，修习勤三摩地……心三摩地……观三摩地勤行成就之神足。</p>
<p>诸比丘！比丘如是修习四神足、多修四神足者，则趣向于涅槃、倾向于涅槃、临入于涅槃。」</p></div>
<div class='div-other'><a id='mulu2188' />
<p class='h4'>〔三四～四四〕第二～十二</p></div>
<p>摄颂：</p>
<div class="lg">
<div class="lg-row"><div class="lg-cell" style="text-indent:7em">趣向东者六</div></div>
<!-- end of lg-row -->
<div class="lg-row"><div class="lg-cell" style="text-indent:7em">趣向海者六</div></div>
<!-- end of lg-row -->
<div class="lg-row"><div class="lg-cell" style="text-indent:7em">共有一十二</div></div>
<!-- end of lg-row -->
<div class="lg-row"><div class="lg-cell" style="text-indent:7em">以说恆河品</div></div><!-- end of lg --></div>
<p>依神足可广说恆河广说。</p>
<p>第四品（终）</p></div>
<div class='div-other'><a id='mulu2189' />
<p class='h3'>第五　不放逸品</p>
<div class='div-other'><a id='mulu2190' />
<p class='h4'>〔四五～五四〕第一～十</p>
<p>二</p>
<p>诸比丘！诸有情之无足、二足、四足……乃至……可广说。</p></div>
<p>摄颂曰：</p>
<div class="lg">
<div class="lg-row"><div class="lg-cell" style="text-indent:7em">如来与足迹</div></div>
<!-- end of lg-row -->
<div class="lg-row"><div class="lg-cell" style="text-indent:7em">屋顶与根核</div></div>
<!-- end of lg-row -->
<div class="lg-row"><div class="lg-cell" style="text-indent:7em">夏生花王月</div></div>
<!-- end of lg-row -->
<div class="lg-row"><div class="lg-cell" style="text-indent:7em">日衣等十句</div></div><!-- end of lg --></div>
<p>依神足可广说不放逸品。</p>
<p>第五品（终）</p></div>
<div class='div-other'><a id='mulu2191' />
<p class='h3'>第六　力所作品</p>
<div class='div-other'><a id='mulu2192' />
<p class='h4'>〔五五～六六〕第一～十二</p>
<p>二</p>
<p>诸比丘！譬如作诸力所作之事业……乃至……可广说。</p></div>
<p>摄颂曰：</p>
<div class="lg">
<div class="lg-row"><div class="lg-cell" style="text-indent:7em">力与种子龙</div></div>
<!-- end of lg-row -->
<div class="lg-row"><div class="lg-cell" style="text-indent:7em">树与瓶及芒</div></div>
<!-- end of lg-row -->
<div class="lg-row"><div class="lg-cell" style="text-indent:7em">虚空与二云</div></div>
<!-- end of lg-row -->
<div class="lg-row"><div class="lg-cell" style="text-indent:7em">船舶与客河</div></div><!-- end of lg --></div>
<p>依神足可广说力所作品。</p>
<p>第六品（终）</p></div>
<div class='div-other'><a id='mulu2193' />
<p class='h3'>第七　寻觅品</p>
<div class='div-other'><a id='mulu2194' />
<p class='h4'>〔六七～七六〕第一～十</p>
<p>二</p>
<p>诸比丘！有三种寻觅。何为三种寻觅耶？……乃至……可广说。</p></div>
<p>摄颂曰：</p>
<div class="lg">
<div class="lg-row"><div class="lg-cell" style="text-indent:7em">寻觅次第漏</div></div>
<!-- end of lg-row -->
<div class="lg-row"><div class="lg-cell" style="text-indent:7em">有以及二苦</div></div>
<!-- end of lg-row -->
<div class="lg-row"><div class="lg-cell" style="text-indent:7em">碍与垢及捨</div></div>
<!-- end of lg-row -->
<div class="lg-row"><div class="lg-cell" style="text-indent:7em">受乃至渴爱</div></div><!-- end of lg --></div>依神足可广说寻觅。</div>
<div class='div-other'><a id='mulu2195' />
<p class='h3'>第八　瀑流品</p>
<div class='div-other'><a id='mulu2196' />
<p class='h4'>〔七七〕第一　瀑流</p>
<p>二</p>
<p>诸比丘！有四种瀑流。何为四种瀑流耶？谓：欲流、有流、见流、无明流是……乃至……可广说。</p></div>
<div class='div-other'><a id='mulu2197' />
<p class='h4'>〔七八～八五〕第二～九</p></div>
<div class='div-other'><a id='mulu2198' />
<p class='h4'>〔八六〕第十　上分结</p>
<p>※二</p>
<p>「诸比丘！有五种上分结。何为五上分结耶？谓：色贪、无色贪、慢、掉举、无明是。诸比丘！此为五种上分结。</p>
<p>三</p>
<p>诸比丘！对此五上分结，为证知……徧知……徧尽……予断，应修习四神足。何为四神足耶？</p>
<p>四</p>
<p>诸比丘！于此有比丘，修习欲三摩地勤行成就之神足，修习勤三摩地……心三摩地……观三摩地勤行成就之神足。</p>
<p>五</p>
<p>诸比丘！对此五上分结，为证知……徧知……徧尽……予断，应修习此四神足。</p>
<p>依神足可广说瀑流品。」</p>
<p>如念处（相应），可广说神足相应。</p></div>
<p>摄颂曰：</p>
<div class="lg">
<div class="lg-row"><div class="lg-cell" style="text-indent:7em">瀑流与軛取</div></div>
<!-- end of lg-row -->
<div class="lg-row"><div class="lg-cell" style="text-indent:7em">繫以及随眠</div></div>
<!-- end of lg-row -->
<div class="lg-row"><div class="lg-cell" style="text-indent:7em">妙欲乃至盖</div></div>
<!-- end of lg-row -->
<div class="lg-row"><div class="lg-cell" style="text-indent:7em">蕴与上下分</div></div><!-- end of lg --></div>
<p>第七　神足相应（终）</p></div></div></div>
</div><!-- end of div[@id='body'] -->
</body></html>
