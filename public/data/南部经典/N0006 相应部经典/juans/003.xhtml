<html xmlns="http://www.w3.org/1999/xhtml">
<head>
  <title>相应部经典</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<div class='div-other'><a id='mulu126' />
<p class='h2'>第三　拘萨罗相应</p>
<div class='div-other'><a id='mulu127' />
<p class='h3'>第一　拘萨罗品</p>
<div class='div-other'><a id='mulu128' />
<p class='h4'>〔一〕幼少</p>
<p>一</p>
<p>如是我闻。尔时，世尊住舍卫城祇树给孤独园。</p>
<p>二</p>
<p>时，拘萨罗之波斯匿王詣世尊处。詣已，与世尊交谈敬重之见面礼，而坐于一面。</p>
<p>三</p>
<p>坐于一面之拘萨罗国波斯匿王，白世尊曰：「世尊！瞿昙曾宣示证悟无上之正等觉否？」</p>
<p>四</p>
<p>「大王！有正确言说证悟无上正等觉者，即是我。大王！我是证悟无上之正等觉。」</p>
<p>五</p>
<p>「瞿昙！有僧伽、有群〔众〕、为群〔众〕之师、有名、有名声，为救济者、有受甚多人认定为善人之沙门婆罗门。犹如富兰那迦叶、末伽梨瞿舍罗、尼乾陀若提子、删闍耶吠罗底子、迦据陀迦旃延、阿耆多翅舍饮婆罗门等。问彼等曾宣示证悟无上正等觉否？未曾宣示证悟无上之正等觉。何况尊者瞿昙，其生年青少，出家又日浅！」</p>
<p>六</p>
<p>「大王！年少不可轻。年少不可轻有四种；何为四种耶？大王！年少不可轻，刹帝利是年少不可轻。大王！年少不可轻，蛇是年少不可轻。大王！年少不可轻，火是年少不可轻。大王！年少不可轻，比丘是年少不可轻视。</p>
<p>大王！年少不可轻，此四种者是年少之不可轻视者。」</p>
<p>七</p>
<p>世尊宣说此已、善逝更宣示曰：</p>
<div class="lg">
<div class="lg-row">
<div class="lg-cell" style="text-indent:7em">善生而有誉</div>
<div class="lg-cell" style="text-indent:5em">具足尊贵姓</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">如是刹帝利</div>
<div class="lg-cell" style="text-indent:5em">生年青少人</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">勿以轻低视</div>
<div class="lg-cell" style="text-indent:5em">勿以藐视他</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">得彼刹帝位</div>
<div class="lg-cell" style="text-indent:5em">成为人王时</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">忿怒而强烈</div>
<div class="lg-cell" style="text-indent:5em">有加于王罚</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">是故守己命</div>
<div class="lg-cell" style="text-indent:5em">以避遭绳罚</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">于村或森林</div>
<div class="lg-cell" style="text-indent:5em">在此见蛇时</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">以为是幼少</div>
<div class="lg-cell" style="text-indent:5em">勿轻勿藐视</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">或高或低貌</div>
<div class="lg-cell" style="text-indent:5em">持炎蛇彷徨</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">若愚男女近</div>
<div class="lg-cell" style="text-indent:5em">即直受彼咬</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">是故守己命</div>
<div class="lg-cell" style="text-indent:5em">以避遭伤害</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">饵食甚多贪</div>
<div class="lg-cell" style="text-indent:5em">熾燃火黑烟</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">虽然是细小</div>
<div class="lg-cell" style="text-indent:5em">勿轻勿藐视</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">只要得柴薪</div>
<div class="lg-cell" style="text-indent:5em">其火大炎出</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">若愚男女近</div>
<div class="lg-cell" style="text-indent:5em">当即遭燃烧</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">是故守己命</div>
<div class="lg-cell" style="text-indent:5em">以避受火害</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">火烧于森林</div>
<div class="lg-cell" style="text-indent:5em">火尽成黑炭</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">日夜以过后</div>
<div class="lg-cell" style="text-indent:5em">于此出草萌</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">持戒之比丘</div>
<div class="lg-cell" style="text-indent:5em">若以戒炎烧</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">其人无生子</div>
<div class="lg-cell" style="text-indent:5em">不富于子孙</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">无子无相续</div>
<div class="lg-cell" style="text-indent:5em">彼等切断芽</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">不如多罗树</div>
<div class="lg-cell" style="text-indent:5em">是故贤智人</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">自己以见利</div>
<div class="lg-cell" style="text-indent:5em">小蛇与细火</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">有誉刹帝利</div>
<div class="lg-cell" style="text-indent:5em">具戒之比丘</div>
</div>
<!-- end of lg-row -->
<div class="lg-row"><div class="lg-cell" style="text-indent:7em">以善于正行</div></div><!-- end of lg --></div>
<p>八</p>
<p>如是语已，拘萨罗国之波斯匿王白尊曰：「世尊！是最胜，世尊，是最胜。世尊！譬喻倒者立起，覆者显现，迷者教示道，如有眼者见诸色，如暗中揭明灯，如是世尊说种种法。世尊！我归依佛，及归依法与僧。世尊，容受我从今日，终生归依为优婆塞。」</p></div>
<div class='div-other'><a id='mulu129' />
<p class='h4'>〔二〕第二　人</p>
<p>一</p>
<p>〔尔时，世尊〕住舍卫城……</p>
<p>二</p>
<p>时，拘萨罗国之波斯匿王詣于世尊处。詣已，礼敬世尊坐于一面。</p>
<p>三</p>
<p>坐于一面之拘萨罗国波斯匿王白世尊曰：「世尊！于人中生几何法，即成为人之不利、苦恼及不安住耶？」</p>
<p>四</p>
<p>「大王！三法生于人中，即成为人之不利、苦恼与不安住。」三者为何？大王！贪生于人中，即成为人之不利、苦恼与不安住。大王！瞋生于人中，即成为人之不利、苦恼与不安住。大王！痴生于人中，即成为人之不利、苦恼与不安住者。</p>
<p>五</p>
<p>〔世尊，宣说此已……乃至……〕</p>
<div class="lg">
<div class="lg-row">
<div class="lg-cell" style="text-indent:7em">贪与瞋及痴</div>
<div class="lg-cell" style="text-indent:5em">生此恶心已</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">以为自伤害</div>
<div class="lg-cell" style="text-indent:5em">如持倒竹实</div>
</div><!-- end of lg --></div></div>
<div class='div-other'><a id='mulu130' />
<p class='h4'>〔三〕第三　王</p>
<p>一</p>
<p>〔尔时，世尊〕住舍卫城……</p>
<p>二</p>
<p>坐于一面之拘萨罗国波斯匿王白世尊曰：「世尊！于有生者中，有能免老死者否？」</p>
<p>三</p>
<p>「大王！任何生物亦不能免老死。</p>
<p>四</p>
<p>大王！虽有大财富。有大富、有大受用、甚多金银、甚多资财、甚多财穀之家主，因有生故，亦不能免老死。</p>
<p>五</p>
<p>大王！虽有大财之婆罗门，有大财富，有大富、有大受用、甚多金银，甚多资财、甚多财穀之家主，因有生故，亦不能免老死。</p>
<p>六</p>
<p>大王！漏尽之应供者，行尽梵行，所作已办，已捨重担，达自利，尽有缚，依正智而解脱之比丘之身体，亦是破坏之法，应捨之法。」</p>
<p>七</p>
<p>〔世尊宣说此已……乃至……〕</p>
<div class="lg">
<div class="lg-row">
<div class="lg-cell" style="text-indent:7em">王车美亦坏</div>
<div class="lg-cell" style="text-indent:5em">身体迈向老</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">正法永不老</div>
<div class="lg-cell" style="text-indent:5em">善人所语善</div>
</div><!-- end of lg --></div></div>
<div class='div-other'><a id='mulu131' />
<p class='h4'>〔四〕第四　爱者</p>
<p>一</p>
<p>〔尔时，世尊〕住舍卫城……</p>
<p>二</p>
<p>坐于一面之拘萨罗国波斯匿王白世尊曰：「世尊，我于此独坐静观，生如是思念：『自我为何人所爱者，不为何人所爱者乎？』世尊，我生如是思念：</p>
<p>三</p>
<p>『任何人皆依身以行恶行、依语以行恶行、依意以行恶行。此等诸人乃非爱自我者。假若彼等虽云：「我等乃自我之爱者。」但彼等却非自我之爱者。不论如何，非爱者所以为非爱者，乃彼等之自所作为。是故彼等非自我之爱者。</p>
<p>四</p>
<p>任何人皆依身以行善行、依语以行善行、依意以行善行、此等之诸人乃自我之爱者。假若彼等虽云：「我等乃非自我之爱者。」但彼等却是自我之爱者。不论如何，爱者所以为爱者，乃彼等之自所作为。是故彼等乃自我之爱者。』」</p>
<p>五</p>
<p>「大王！如是，大王！如是。任何人依身、语、意以行恶行，此诸人乃非自我之爱者。任何人依身、语、意以行善行，此诸人乃自我之爱者。」</p>
<p>六</p>
<p>〔世尊于此宣说已……乃至……〕</p>
<div class="lg">
<div class="lg-row">
<div class="lg-cell" style="text-indent:7em">知自可爱者</div>
<div class="lg-cell" style="text-indent:5em">勿自连结恶</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">以行恶行人</div>
<div class="lg-cell" style="text-indent:5em">难得于安乐</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">所囚于死魔</div>
<div class="lg-cell" style="text-indent:5em">以捨生命者</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">有何是彼物</div>
<div class="lg-cell" style="text-indent:5em">彼行而取何</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">功德恶之二</div>
<div class="lg-cell" style="text-indent:5em">是人此世作</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">此为彼身物</div>
<div class="lg-cell" style="text-indent:5em">彼行而取此</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">如添影之形</div>
<div class="lg-cell" style="text-indent:5em">此二从随彼</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">是故以行善</div>
<div class="lg-cell" style="text-indent:5em">为善积未来</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">功德于后世</div>
<div class="lg-cell" style="text-indent:5em">乃人渡津头</div>
</div><!-- end of lg --></div></div>
<div class='div-other'><a id='mulu132' />
<p class='h4'>〔五〕第五　自护</p>
<p>一</p>
<p>坐于一面之拘萨罗国波斯匿王，白世尊曰：</p>
<p>二</p>
<p>「世尊！我独坐静观生如是念：『何人乃护自我；何人不护自我耶？』世尊！我如是思念：</p>
<p>三</p>
<p>『任何人依身以行恶行、依语以行恶行、依意以行恶行者，其人即是不护自我。彼等如何受象军之善护、马军之善护、车军之善护、步军之善护、但不护彼等之自我。何以故，此等外在之守护，此等非为内在之守护。是故非守护彼等之自我。</p>
<p>四</p>
<p>任何人依身以行善行、依语以行善行、依意以行善行者，其人乃护自我者。彼等虽云无任何象军之守护、无马军之守护、无车军之守护、无步军之守护、但有守护彼等之自我。何以故？此等乃内在之守护，此等非外在之守护。是故乃守护彼等之自我。』」</p>
<p>五</p>
<p>「大王！如是，大王！如是。任何人依身、语、意以行恶行者，其人不护自我。任何人依身、语、意以行善行者，其人乃护自我。」</p>
<p>六</p>
<p>〔世尊宣说此已……乃至……〕</p>
<div class="lg">
<div class="lg-row">
<div class="lg-cell" style="text-indent:7em">善哉自制身</div>
<div class="lg-cell" style="text-indent:5em">善哉自制语</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">善哉自制意</div>
<div class="lg-cell" style="text-indent:5em">善哉制一切</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">自制知耻者</div>
<div class="lg-cell" style="text-indent:5em">云为守护人</div>
</div><!-- end of lg --></div></div>
<div class='div-other'><a id='mulu133' />
<p class='h4'>〔六〕第六　少数</p>
<p>一</p>
<p>〔尔时，世尊〕住舍卫城……</p>
<p>二</p>
<p>坐于一面之拘萨罗国波斯匿王，白世尊曰：「世尊！我独坐静观，生如是思念：于此世得巨大之富而不迷醉、不溺、不耽于欲乐、不误于诸人中者，甚少。于此世得巨大之富而迷醉、溺、耽于欲乐、误于诸人中者，甚多。」</p>
<p>三</p>
<p>「大王！如是，大王！如是。于此世得巨大之富而不迷醉、不溺、不耽于欲乐、不误于诸人中者，甚少。于此世得巨大之富而迷醉、溺、耽于欲乐、误于诸人中者，甚多。」</p>
<p>四</p>
<p>〔世尊宣说此已……乃至……〕</p>
<div class="lg">
<div class="lg-row">
<div class="lg-cell" style="text-indent:7em">富迷于欲乐</div>
<div class="lg-cell" style="text-indent:5em">贪欲以夺心</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">不觉于道外</div>
<div class="lg-cell" style="text-indent:5em">如鹿被缚蹄</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">彼等后苦涩</div>
<div class="lg-cell" style="text-indent:5em">其果即是恶</div>
</div><!-- end of lg --></div></div>
<div class='div-other'><a id='mulu134' />
<p class='h4'>〔七〕裁断</p>
<p>一</p>
<p>坐于一面之拘萨罗国波斯匿王白世尊曰：</p>
<p>二</p>
<p>「世尊！我坐于裁判之座，见有大富、有大财大产、甚多资财、甚多财穀之刹帝利、婆罗门、家主等，自知为欲乐，依于欲乐，欲乐之故而语妄语。故我生如是思念：『我今有充分裁断，今当依裁断以显贤面。』」</p>
<p>三</p>
<p>「大王！有大富，有大财大产，甚多金银，甚多资财，甚多财穀之刹帝利、婆罗门、家主等，自知为欲乐，依于欲乐，欲乐之故而语妄语，彼等应长时之不利苦恼。」</p>
<p>四</p>
<p>〔世尊宣说此已……乃至……〕</p>
<div class="lg">
<div class="lg-row">
<div class="lg-cell" style="text-indent:7em">富迷于欲乐</div>
<div class="lg-cell" style="text-indent:5em">贪欲以夺心</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">不知于道外</div>
<div class="lg-cell" style="text-indent:5em">如鱼被网罗</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">彼等后苦涩</div>
<div class="lg-cell" style="text-indent:5em">其果即是恶</div>
</div><!-- end of lg --></div></div>
<div class='div-other'><a id='mulu135' />
<p class='h4'>〔八〕第八　末利</p>
<p>一</p>
<p>〔尔时，世尊〕住舍卫城……</p>
<p>二</p>
<p>又，尔时，拘萨罗之波斯匿王与末利夫人，具在高楼之上。</p>
<p>三</p>
<p>时，拘萨罗之波斯匿王言末利夫人曰：「末利！可有其他之何人比汝更可爱耶？」</p>
<p>四</p>
<p>「大王！无有其他之何人比我更可爱者。大王！有其他之何人比汝自己更可爱耶？」</p>
<p>五</p>
<p>「末利！无有其他之何人，比我更可爱者。」</p>
<p>六</p>
<p>时，拘萨罗国之波斯匿王，走下高楼詣世尊处。詣已，礼敬世尊，坐于一面。坐于一面之拘萨罗国波斯匿王，白世尊曰：</p>
<p>七</p>
<p>「世尊！我于此与末利夫人于高楼上，以此言末利夫人：『末利！可有其他之何人比汝更可爱耶？』世尊！如是言已，末利夫人以此言我曰：『大王！无有其他之何人，比我更可爱者。大王！可有其他之何人，比王我更可爱耶？』世尊！如是言已，以此我对末利夫人曰：『末利！无有其他之何人，比我自己更可爱者。』」</p>
<p>八</p>
<p>时，世尊了知此义，其时，唱此偈曰：</p>
<div class="lg">
<div class="lg-row">
<div class="lg-cell" style="text-indent:7em">思虽往一切</div>
<div class="lg-cell" style="text-indent:5em">不达于比己</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">更为可爱者</div>
<div class="lg-cell" style="text-indent:5em">其他之诸人</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">亦是可爱己</div>
<div class="lg-cell" style="text-indent:5em">是故为自爱</div>
</div>
<!-- end of lg-row -->
<div class="lg-row"><div class="lg-cell" style="text-indent:7em">勿以伤害他</div></div><!-- end of lg --></div></div>
<div class='div-other'><a id='mulu136' />
<p class='h4'>〔九〕第九　供牺</p>
<p>一</p>
<p>〔尔时，世尊〕住舍卫城……</p>
<p>二</p>
<p>尔时，又作备办大供牺拘萨罗国之波斯匿王。有：五百牡牛、五百牝犢、五百山羊、五百隻羊，为供牺，而受缚于柱。</p>
<p>三</p>
<p>又有王之奴隶、僕人、男佣人，彼等亦害怕刑罚，恐怖战抖，一面为作准备而一面哭泣流泪。</p>
<p>四</p>
<p>时，甚多比丘等晨早，着衣持鉢，入舍卫城行乞。于舍卫城行乞食已，收放鉢后，而詣世尊处。詣已，礼敬世尊，坐于一面。坐于一面之彼等诸比丘，白世尊曰：</p>
<p>五</p>
<p>「世尊！此拘萨罗国之波斯匿王、有备办大供牺：五百牡牛、五百牝犢、五百山羊、五百隻羊，均为供牺而繁缚于柱。又王之奴隶、僕人、男佣人等，彼等害怕刑罚，恐怖战抖，一面哭泣流泪一面为作准备。」</p>
<p>六</p>
<p>时，世尊了知此义，于此时唱偈曰：</p>
<div class="lg">
<div class="lg-row">
<div class="lg-cell" style="text-indent:7em">马牺人供牺</div>
<div class="lg-cell" style="text-indent:5em">投掷之棒赛</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">胜利者之饮</div>
<div class="lg-cell" style="text-indent:5em">而无有障碍</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">此等之供牺</div>
<div class="lg-cell" style="text-indent:5em">事多无大果</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">山羊及羊牛</div>
<div class="lg-cell" style="text-indent:5em">种种加杀害</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">如此之供牺</div>
<div class="lg-cell" style="text-indent:5em">大圣不行为</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">事少常行此</div>
<div class="lg-cell" style="text-indent:5em">山羊及羊牛</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">于此不杀害</div>
<div class="lg-cell" style="text-indent:5em">而于此供牺</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">以行正道者</div>
<div class="lg-cell" style="text-indent:5em">大圣亦行之</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">贤者行此供</div>
<div class="lg-cell" style="text-indent:5em">此供有大果</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">以行此行者</div>
<div class="lg-cell" style="text-indent:5em">有善而无空</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">伟大之供牺</div>
<div class="lg-cell" style="text-indent:5em">诸天之赏讚</div>
</div><!-- end of lg --></div></div>
<div class='div-other'><a id='mulu137' />
<p class='h4'>〔一〇〕第十　缚</p>
<p>一</p>
<p>又，其时，拘萨罗国之波斯匿王，捕缚甚多人。有者以绳、有者以网、有者以锁〔缚之〕。</p>
<p>二</p>
<p>时，甚多比丘等，于晨早，着衣持鉢，入舍卫城行乞。舍卫城行乞食已，收放鉢后，詣世尊处。詣而礼敬世尊，坐于一面。</p>
<p>三</p>
<p>坐于一面之彼等诸比丘，白世尊曰：「世尊！彼拘萨罗国之波斯匿王，捕缚甚多人：有者以绳、有者以网、有者以锁〔缚之〕。」</p>
<p>四</p>
<p>时，世尊了知此义，于其时诵此偈曰：</p>
<div class="lg">
<div class="lg-row">
<div class="lg-cell" style="text-indent:7em">铁绳以及木</div>
<div class="lg-cell" style="text-indent:5em">或以苇之网</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">贤者不云缚</div>
<div class="lg-cell" style="text-indent:5em">以心为迷醉</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">宝玉及珠环</div>
<div class="lg-cell" style="text-indent:5em">又心繫妻子</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">贤者云强缚</div>
<div class="lg-cell" style="text-indent:5em">牵引于此人</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">虽缓亦难离</div>
<div class="lg-cell" style="text-indent:5em">无欲捨欲乐</div>
</div>
<!-- end of lg-row -->
<div class="lg-row"><div class="lg-cell" style="text-indent:7em">断此而出家</div></div><!-- end of lg --></div>
<p>此嗢陀南：</p>
<div class="lg">
<div class="lg-row">
<div class="lg-cell" style="text-indent:7em">幼少人及王</div>
<div class="lg-cell" style="text-indent:5em">爱者并自护</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">少数与裁断</div>
<div class="lg-cell" style="text-indent:5em">末利供与缚</div>
</div><!-- end of lg --></div></div></div>
<div class='div-other'><a id='mulu138' />
<p class='h3'>第二　拘萨罗品</p>
<div class='div-other'><a id='mulu139' />
<p class='h4'>〔一一〕第一　结髮行者</p>
<p>一</p>
<p>尔时，世尊住舍卫城东园鹿子母讲堂。</p>
<p>二</p>
<p>又，其时将日暮世尊从独坐静观起座，出而坐于门外之小屋。时，拘萨罗国之波斯匿王詣世尊处。詣已，礼敬世尊，坐于一面。</p>
<p>三</p>
<p>其时有七名结髮行者，七名尼乾陀徒，七名裸行者，七名一衣者，七人名游行者等，其腋下毛或身毛均长，爪亦长持游方者之用具，通过离世尊不远之处。</p>
<p>四</p>
<p>时，拘萨罗国之波斯匿王，即从座起立，着上衣、偏袒一肩、右膝着地、向七名结髮行者，七名尼乾陀徒，七名裸行者，七名一衣者，七名游方者合掌，三次称呼其名：「尊者！我乃拘萨罗国之波斯匿王，尊者！我乃拘萨罗国之波斯匿王。」</p>
<p>五</p>
<p>时，拘萨罗国之波斯匿王，离开彼等七名结髮行者，七名尼乾陀徒，七名裸行者，七名一衣者，七名游行者去后，直詣世尊之处。詣已，礼敬世尊，坐于一面。</p>
<p>六</p>
<p>坐于一面之拘萨罗国波斯匿王，白世尊曰：「世尊！此等之诸人，于此世间，为阿罗汉，或具足阿罗汉之诸人中耶？」</p>
<p>七</p>
<p>「大王！此等诸人是阿罗汉耶？为具足阿罗汉道者耶？即如王者之在家受用欲乐，住于子嗣之障碍中，即使用迦尸国之栴檀，用华鬘、香、涂料，贮蓄金银者亦不易知。</p>
<p>八</p>
<p>大王！彼之戒依于共住而且非短时，依长时而非不思惟、依思惟而非无智、应依有智慧而得知。</p>
<p>九</p>
<p>大王！彼之清淨是依于共语，而且非短时，依长时而非不思惟，依思惟而非无智，应依有智慧而得知。</p>
<p>一〇</p>
<p>大王！彼之确立，于不幸之时，而且非短时，依长时而非不思惟，依思惟而非无智，应依有智慧而得知。</p>
<p>一一</p>
<p>大王！彼之智慧，依共同商量，而且非短时，依长时而非不思惟，依思惟而非无智，应依有智慧而得知。」</p>
<p>一二</p>
<p>「世尊！诚然希有。世尊！诚然未曾有。世尊，此事确实是依世尊之所说。」「大王！此事即使在家受用欲乐……乃至……贮蓄金银亦不易知……乃至……。」</p>
<p>一三</p>
<p>「世尊！此等我密访、访察者之诸人，于访察各国归来。最初依彼等之所察访，于后我来作结论。</p>
<p>一四</p>
<p>世尊，如今彼等为去其尘垢，沐浴涂以香料，剃除鬚髮，穿着白衣，为五欲所缠绕，所具者是乐。」</p>
<p>一五</p>
<p>时，世尊了知此义，于此时唱偈曰：</p>
<div class="lg">
<div class="lg-row">
<div class="lg-cell" style="text-indent:7em">色貌之于人</div>
<div class="lg-cell" style="text-indent:5em">实是不易知</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">即刻见勿信</div>
<div class="lg-cell" style="text-indent:5em">善制者其相</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">非为制御人</div>
<div class="lg-cell" style="text-indent:5em">此世普横行</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">如似是而非</div>
<div class="lg-cell" style="text-indent:5em">泥土之耳环</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">渡金铜半钱</div>
<div class="lg-cell" style="text-indent:5em">人人装饰美</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">内怀于不淨</div>
<div class="lg-cell" style="text-indent:5em">外面美横行</div>
</div><!-- end of lg --></div></div>
<div class='div-other'><a id='mulu140' />
<p class='h4'>〔一二〕第二　五王</p>
<p>一</p>
<p>〔尔时，世尊〕住舍卫城……。</p>
<p>二</p>
<p>其时，波斯匿王初为五王，为五欲所围缠，充分享受快乐。彼于此间生起如是言语：「何为欲爱之第一？」</p>
<p>三</p>
<p>时，或有人作如是说：「色是欲爱之第一。」或作如是说：「声是<span class='corr'>欲</span>爱之第一。」或作如是说：「香是欲爱之第一。」或作如是说：「味是欲爱之第一。」或作如是说：「触是欲爱之第一。」当时彼等诸王，互相皆不能承服。</p>
<p>四</p>
<p>时，拘萨罗国之波斯匿王，以此谓彼等诸王曰：「友！请过来，我等何不往詣世尊处，请问此义。如世尊为我等所说，应予各自受持。」</p>
<p>五</p>
<p>彼等五王答拘萨罗国之波斯匿王：「友！诚然。」</p>
<p>六</p>
<p>时彼等五王，以波斯匿王为先导，往詣世尊之处，詣已，礼敬世尊，坐于一面。</p>
<p>七</p>
<p>坐于一面之拘萨罗国波斯匿王，以此语白世尊：「世尊！于此我等五王，为五欲所缠，充分享受快乐。我等之间生出如此言语：『何为欲爱之第一耶？』或亦有人作如是说：『色是爱欲之第一。』或作如是说：『声是欲爱之第一。』或作如是说：『香是欲爱之第一。』或作如是说：『味是欲爱之第一。』或作如是说：『触是欲爱之第一。』世尊！何为欲爱之第一耶？」</p>
<p>八</p>
<p>「大王！我说限以人心所好之程度，为欲爱之第一。大王！此等诸色，或为心之所好者，或为心之所不好者。有人或依色而欢喜，若能满足所思，则更希望求其他更殊胜微妙之色。于彼而言，则其色乃无上之最殊胜。</p>
<p>九</p>
<p>大王！此等之声……乃至……香……乃至……味……乃至……此等之触，或为心所好者，或为心所不好者。有人或依触而欢喜，若得满足所思，则不再希望其他更殊胜微妙之触。于彼而言，其触乃无上之最殊胜。」</p>
<p>一〇</p>
<p>尔时，亦有栴檀庵伽梨迦优婆塞坐其会座。时栴檀庵伽梨迦优婆塞即从座而起，偏袒一肩，合掌向世尊，以此谓世尊曰：「世尊！思我则不显。善逝！思我则不显。」</p>
<p>一一</p>
<p>世尊曰：「栴檀庵伽梨迦！显此。」</p>
<p>一二</p>
<p>时，栴檀庵伽梨迦优婆塞于世尊座前，当场以相应之偈讚歎之：</p>
<div class="lg">
<div class="lg-row">
<div class="lg-cell" style="text-indent:7em">芳香赤莲华</div>
<div class="lg-cell" style="text-indent:5em">晨开香不去</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">见鸯耆罗光</div>
<div class="lg-cell" style="text-indent:5em">映空如太阳</div>
</div><!-- end of lg --></div>
<p>一三</p>
<p>时，彼等五王，向栴檀庵伽梨迦优婆塞五件僧伽梨请穿着。</p>
<p>一四</p>
<p>时，栴檀庵伽梨迦优婆塞，即以此五件僧伽梨奉献世尊。</p></div>
<div class='div-other'><a id='mulu141' />
<p class='h4'>〔一三〕第三　大食</p>
<p>一</p>
<p>〔尔时，世尊〕在舍卫城……。其时拘萨罗国之波斯匿王常食一陀那之饭食。</p>
<p>二</p>
<p>时，拘萨罗之波斯匿王食后，就大息而詣世尊〔处〕。詣已，礼敬世尊，坐于其傍。</p>
<p>三</p>
<p>时，世尊知拘萨罗国波斯匿王饭食已訖，曾作大息，其时而唱此偈曰：</p>
<div class="lg">
<div class="lg-row">
<div class="lg-cell" style="text-indent:7em">以常持正念</div>
<div class="lg-cell" style="text-indent:5em">取食知量人</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">则少有其苦</div>
<div class="lg-cell" style="text-indent:5em">迟老得寿长</div>
</div><!-- end of lg --></div>
<p>四</p>
<p>尔时，善见摩纳立于拘萨罗国波斯匿王之后。</p>
<p>五</p>
<p>时，拘萨罗国波斯匿王呼善见摩纳：「善见！汝在我食时，于世尊前暗唱此偈！我常日日施百钱与汝。」</p>
<p>六</p>
<p>善见摩纳答覆拘萨罗国之波斯匿王曰：「大王！承教。」则暗〔诵〕在世尊前之偈，于拘萨罗国之波斯匿王食时即歌此偈：</p>
<div class="lg">
<div class="lg-row">
<div class="lg-cell" style="text-indent:7em">以常持正念</div>
<div class="lg-cell" style="text-indent:5em">取食知量人</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">则少有其苦</div>
<div class="lg-cell" style="text-indent:5em">迟老得寿长</div>
</div><!-- end of lg --></div>
<p>七</p>
<p>时，拘萨罗国之波斯匿王，即渐次满足于一陀那量之饭食。</p>
<p>八</p>
<p>如是拘萨罗国之波斯匿王，即较以往身体康健，以手抚其身体，当时发此欢喜语：「世尊实以二利哀怜我：是现在之利与未来之利。」</p></div>
<div class='div-other'><a id='mulu142' />
<p class='h4'>〔一四〕第四　于战之二语（其一）</p>
<p>一</p>
<p>〔尔时，世尊〕在舍卫城……。</p>
<p>时，摩揭陀国韋提希子阿闍世王，整备四军，针对拘萨罗国之波斯匿王，攻入其迦尸国。</p>
<p>二</p>
<p>拘萨罗国之波斯匿王，闻摩揭陀国之韋提希子阿闍世王整备四军，攻入我迦尸国。</p>
<p>三</p>
<p>时，拘萨罗国波斯匿王，整备四军，迎战摩揭陀国韋提希子阿闍世王于迦尸国。</p>
<p>四</p>
<p>时，摩揭陀国韋提希子阿闍世与拘萨罗国之波斯匿王生战事。依其战斗，摩揭陀国韋提希子阿闍世王，攻破拘萨罗国之波斯匿王。拘萨罗国之波斯匿王，则逃归首都之舍卫城。</p>
<p>五</p>
<p>时，众多比丘，朝晨着衣持鉢，入舍卫城行乞。舍卫城行乞饭食后置鉢，往詣世尊处。詣已，敬礼世尊而坐于一面，坐于一面之诸比丘等。以此事白世尊曰：</p>
<p>六</p>
<p>「世尊！如今，摩揭陀国韋提希子阿闍世王与拘萨罗国之波斯匿王挑起战事。依其战斗，摩揭陀国韋提希子阿闍世王，攻破拘萨罗国之波斯匿王。拘萨罗国之波斯匿王，逃归首都之舍卫城。」</p>
<p>七</p>
<p>「诸比丘！摩揭陀国韋提希子阿闍世王，有恶友、恶朋、恶伴。诸比丘！拘萨罗国之波斯匿王，有善友、善朋、善伴。诸比丘！但拘萨罗国之波斯匿王，今夜为败者，应是苦眠。」</p>
<p>八</p>
<p>〔世尊，说此……乃至……〕</p>
<div class="lg">
<div class="lg-row">
<div class="lg-cell" style="text-indent:7em">胜利以生怨</div>
<div class="lg-cell" style="text-indent:5em">败者苦难寝</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">只有捨胜败</div>
<div class="lg-cell" style="text-indent:5em">平静乐安眠</div>
</div><!-- end of lg --></div></div>
<div class='div-other'><a id='mulu143' />
<p class='h4'>〔一五〕于战之二语（其二）</p>
<p>九</p>
<p>时，摩揭陀国韋提子阿闍世王，整备四军，针对拘萨罗国之波斯匿王〔战〕，攻入其迦尸国。</p>
<p>一〇</p>
<p>拘萨罗国之波斯匿王，闻摩揭陀国韋提希子阿闍世王，整备四军，攻入我迦尸国。</p>
<p>一一</p>
<p>时，拘萨罗国之波斯匿王，整备四军，于迦尸国，迎战摩揭陀国之韋提希子阿闍世王。</p>
<p>一二</p>
<p>如是摩揭国之韋提希子阿闍世王，与拘萨罗国之波斯匿王挑起战事。于此战斗，拘萨罗国之波斯匿王，攻破摩揭陀国之韋提希子阿闍世王，生擒彼〔王〕。</p>
<p>一三</p>
<p>时，拘萨罗国之波斯匿王，如是思念：「如摩揭国之韋提希子阿闍世王，虽无害，但谓害我，乃我之甥。我宁夺摩揭陀国之韋提希子阿闍世王所有之象军、马军、车军、步军、以逐放彼。」</p>
<p>一四</p>
<p>时，拘萨罗国之波斯匿王，夺摩揭陀国之韋提希子阿闍世王所有之象军、马军、车军、步军而逐放彼。</p>
<p>一五</p>
<p>时，众多比丘，晨早着衣持鉢，入舍卫城，于舍卫城乞食，食已置鉢，往詣世尊处。詣已，礼敬世尊，而坐于一面；坐于一面之诸比丘等，以此事白世尊曰：</p>
<p>一六</p>
<p>「世尊！如今，摩揭陀国之韋提希子阿闍世王，整备四军，针对拘萨罗国之波斯匿王，攻入其迦尸国。世尊！拘萨罗国之波斯匿王，闻悉亦以整备四军迎战。于此交战，拘萨罗国之波斯匿王，攻破摩揭陀国之韋提希子阿闍世王，生擒彼王。世尊！如是拘萨罗国之波斯匿王，如是思念：『如摩揭国之韋提希子阿闍世王，虽无害，但谓害我，乃我之甥，我宁夺彼王之四军，以逐放彼王。』世尊，如是拘萨罗国之波斯匿王，夺得摩揭陀国之韋提希子阿闍世王之四军，以逐放彼王。」</p>
<p>一七</p>
<p>时，世尊得知此义，其时，唱此偈曰：</p>
<div class="lg">
<div class="lg-row">
<div class="lg-cell" style="text-indent:7em">人为己利时</div>
<div class="lg-cell" style="text-indent:5em">即以掠夺他</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">他之被夺时</div>
<div class="lg-cell" style="text-indent:5em">彼亦为所夺</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">愚者恶不实</div>
<div class="lg-cell" style="text-indent:5em">虽思为当然</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">恶之成实时</div>
<div class="lg-cell" style="text-indent:5em">即受于苦恼</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">若以杀他人</div>
<div class="lg-cell" style="text-indent:5em">即得杀己者</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">若以胜他人</div>
<div class="lg-cell" style="text-indent:5em">即得胜己者</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">以讥他人者</div>
<div class="lg-cell" style="text-indent:5em">即得诽己者</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">以恼他人者</div>
<div class="lg-cell" style="text-indent:5em">即得恼己者</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">如是业轮转</div>
<div class="lg-cell" style="text-indent:5em">夺人当被夺</div>
</div><!-- end of lg --></div></div>
<div class='div-other'><a id='mulu144' />
<p class='h4'>〔一六〕第六　公主</p>
<p>一</p>
<p>舍卫城因缘。</p>
<p>二</p>
<p>时，拘萨罗国之波斯若王，往詣世尊处，詣已，礼敬世尊，坐于一面。</p>
<p>三</p>
<p>时，有一人，坐近拘萨罗国之波斯匿王，进而耳语于拘萨罗国波斯匿王告曰：「王！末利夫人生王女。」</p>
<p>四</p>
<p>如是云时，拘萨罗国之波斯匿王不喜。</p>
<p>五</p>
<p>时，世尊，知拘萨罗国波斯匿王之不喜，于是唱偈曰：</p>
<div class="lg">
<div class="lg-row">
<div class="lg-cell" style="text-indent:7em">人主或妇人</div>
<div class="lg-cell" style="text-indent:5em">胜比于男子</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">有智慧全戒</div>
<div class="lg-cell" style="text-indent:5em">敬姑及事夫</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">以生其子者</div>
<div class="lg-cell" style="text-indent:5em">英雄地上主</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">实如贤妻子</div>
<div class="lg-cell" style="text-indent:5em">亦教导王国</div>
</div><!-- end of lg --></div></div>
<div class='div-other'><a id='mulu145' />
<p class='h4'>〔一七〕第七　不放逸（其一）</p>
<p>一</p>
<p>〔尔时，世尊〕在舍卫城……</p>
<p>二</p>
<p>坐于一面之拘萨罗国波斯匿王以此白世尊曰：「世尊！现世之利与未来之利，可有取得两利之一法耶？」</p>
<p>三</p>
<p>「大王！有取得现在与未来之利为一法者。」</p>
<p>四</p>
<p>「世尊！有取得现在之利与未来之利为一法者，何耶？」</p>
<p>五</p>
<p>「大王！取得现在之利与未来之利为一法者，是不放逸。大王！譬喻任何步行兽之足迹，皆入于象之足迹。即云象之足迹，其大为第一。大王！如是现在之利与未来之利，以此二利取之为一法。」</p>
<p>六</p>
<p>世尊宣说此……乃至……</p>
<div class="lg">
<div class="lg-row">
<div class="lg-cell" style="text-indent:7em">生命与无病</div>
<div class="lg-cell" style="text-indent:5em">美貌生天界</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">日日于愿望</div>
<div class="lg-cell" style="text-indent:5em">以生高贵家</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">贤者行功德</div>
<div class="lg-cell" style="text-indent:5em">称讚不放逸</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">贤者不放逸</div>
<div class="lg-cell" style="text-indent:5em">现法之益利</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">乃至未来利</div>
<div class="lg-cell" style="text-indent:5em">若得此二利</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">依于得此义</div>
<div class="lg-cell" style="text-indent:5em">英雄谓贤者</div>
</div><!-- end of lg --></div></div>
<div class='div-other'><a id='mulu146' />
<p class='h4'>〔一八〕第八　不放逸（其二）</p>
<p>一</p>
<p>〔尔时，世尊〕住舍卫城……</p>
<p>二</p>
<p>坐于一面之拘萨罗国波斯匿王以此白世尊曰：「世尊！我于独坐静观以生思念：『依世尊之善说法，而与善友、善朋、善伴交；非与恶友、恶朋、恶伴交。』」</p>
<p>三</p>
<p>「大王！如是，大王！如是。大王！依我善说法，而与善友、善朋、善伴交；非与恶友、恶朋、恶伴交。</p>
<p>四</p>
<p>大王！尔时，我住释迦族邑。</p>
<p>五</p>
<p>大王！时，阿难比丘詣我处。詣已，礼敬于我坐于一面，大王！坐于一面之阿难比丘谓我曰：『世尊！此善友、善朋，善伴即梵行之一半。』</p>
<p>六</p>
<p>大王！我如是言已，以此谓阿难比丘曰：『阿难！不然。阿难！不然。阿难！此善友、善朋、善伴，乃是梵行之全部。阿难！有善友、善朋、善伴之比丘，得以期待于修行八支圣道，屡修八支圣道。</p>
<p>七</p>
<p>阿难！如何有善友、善朋、善伴之比丘，屡修八支圣道耶？</p>
<p>八</p>
<p>阿难！此比丘依远离，依离贪，依灭，以修正见，捨离〔烦恼〕及转向〔涅槃〕。依远离，依离贪，依灭，以修正思〔……乃至……〕正语〔……乃至……〕正业〔……乃至……〕正命〔……乃至……〕正精进〔……乃至……〕正念〔……乃至……〕正定，而捨离及转向。阿难！如是有善友、善朋、善伴之比丘，以修行八支圣道，屡修八支圣道。</p>
<p>九</p>
<p>阿难！依此应知有善友、善朋、善伴，乃梵行之全部。</p>
<p>一〇</p>
<p>阿难！不论如何，依以我为善友，生法之众生，依生而解脱。老法之众生，依老而解脱，病法之众生，依病而解脱，死法之众生，依死而解脱，愁悲苦恼闷之众生，依愁悲苦恼闷而解脱。阿难！依此应知有善友、善朋、善伴，乃梵行之全部。』</p>
<p>一一</p>
<p>大王！是故，王不能不如是学。我应容有善友、善朋、善伴。大王！不能不如是学。大王！欲有善友、善朋、善伴者，不能不依此一法而住，即于善法不放逸。</p>
<p>一二</p>
<p>大王！王依不放逸、住不放逸者，王之后宫亦应如是思念：『王依不放逸，住不放逸，我等亦应依不放逸、住不放逸。』</p>
<p>一三</p>
<p>大王！王依不放逸、住不放逸者，刹帝利之侍臣等应如是思念：『王依不放逸、住不放逸；我等亦应依不放逸、住不放逸。』</p>
<p>一四</p>
<p>大王！王依不放逸、住不放逸者，国民亦应如是思念：『王依不放逸、住不放逸；我等亦应依不放逸、住不放逸。』</p>
<p>一五</p>
<p>大王！王依不放逸、住不放逸者，当亦护自己，亦护后宫，亦护库藏。」</p>
<p>一六</p>
<p>〔世尊宣说……乃至……〕</p>
<div class="lg">
<div class="lg-row">
<div class="lg-cell" style="text-indent:7em">继续负愿望</div>
<div class="lg-cell" style="text-indent:5em">欲得至大富</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">贤者行功德</div>
<div class="lg-cell" style="text-indent:5em">以讚不放逸</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">贤者不放逸</div>
<div class="lg-cell" style="text-indent:5em">以得二种利</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">现世之益利</div>
<div class="lg-cell" style="text-indent:5em">以及未来利</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">依得于此义</div>
<div class="lg-cell" style="text-indent:5em">英雄谓贤者</div>
</div><!-- end of lg --></div></div>
<div class='div-other'><a id='mulu147' />
<p class='h4'>〔一九〕第九　无子（其一）</p>
<p>一</p>
<p>舍卫城因缘。</p>
<p>二</p>
<p>时，拘萨罗国之波斯匿王，日中往詣世尊处。詣已，礼敬世尊，于一面坐。世尊谓于一面坐之拘萨罗国波斯匿王曰：「大王！王此日中从何处来耶？」</p>
<p>三</p>
<p>「世尊！于今舍卫城之长者家主死。彼无子，我来接收其财产。世尊！其金即有八百万金、银当更不待言。世尊！〔如是巨富〕之长者家主，以如是受用所食：混糠之酸粥；如是受用所衣：唯缝合三片之大麻粗布；如是用车乘；老旧朽车又持木叶之盖伞。」</p>
<p>四</p>
<p>「大王！如是。大王！如是。大王！卑人乍得巨大之富，不令自乐、不令喜、不令父母乐、喜，不令妻子乐、喜，不令下男、下僕乐、喜。不令朋友乐、喜。对沙门、婆罗门、昇上界、导上界、转生天界亦不行布施。彼之财富，不如是正当受用，则被王没收、被盗贼夺、被火烧、被水流、被不喜爱之相续者夺取。大王！无如是正当受用之富，当是无用之破灭行。</p>
<p>五</p>
<p>大王！譬喻有池于无人之境，其水澄洁清冷，甘美澄白，岸亦甚善。但无人〔行〕乐，亦无人取水、故无人饮、浴、则是无何所用。大王！如是无正当受用之水，即是无用之消灭。如是卑人得富，不令自己、父母、妻子、下僕依此而乐、喜。如是无正当受用之富，是无用之破灭行。</p>
<p>六</p>
<p>大王！善人得巨大之富，令自己乐、喜；令父母乐、喜；令妻子乐、喜；令下男下僕乐、喜；令朋友乐、喜。对沙门、婆罗门、昇上界、导上界、有乐果、转生天</p>
<p>界者行布施。彼之财富，有如是正当受用。不被王没收、不被盗贼夺、不被火烧、不被水流、不被不喜爱之相续者夺取。大王！如是正当受用之富，则无破灭。</p>
<p>七</p>
<p>大王！譬喻近村，或邑有莲池。其水澄洁清泠，甘美澄白，岸甚善而有人行乐、其水众人取去、或饮、或浴以供人用。大王！如是正当受用之水，有用而不行灭。如善人得巨大之富，令自己……乃至……朋友乐、喜，……乃至……如是正当受用之富，有用而无破灭行。」</p>
<p>八</p>
<p>〔世尊如是宣说……乃至……〕</p>
<div class="lg">
<div class="lg-row">
<div class="lg-cell" style="text-indent:7em">如无人山野清水</div>
<div class="lg-cell" style="text-indent:5em">无人饮用自行灭</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">若犹卑人得富者</div>
<div class="lg-cell" style="text-indent:5em">不自用亦不与他</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">英雄识者以得富</div>
<div class="lg-cell" style="text-indent:5em">自用并供其他事</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">彼牛王养亲族群</div>
<div class="lg-cell" style="text-indent:5em">无被非难行天界</div>
</div><!-- end of lg --></div></div>
<div class='div-other'><a id='mulu148' />
<p class='h4'>〔二〇〕第十　无子（其二）</p>
<p>一</p>
<p>时，拘萨罗国之波斯匿王，日中詣世尊处。詣已，礼敬世尊，坐于一面，对一面坐之拘萨罗国波斯匿王，世尊问曰：「大王！王日中从何而来耶？」</p>
<p>二</p>
<p>「世尊，于今舍卫城之长者家主死。彼无子，我来接收其财产。世尊，其金即有千万金，银当更不待言。世尊！〔如是巨富〕之长者家主，以如是受用所食：为混糠之酸粥；如是受用衣：为缝合三片之大麻粗布。如是受用车：老旧朽车又持用木叶之盖伞。」</p>
<p>三</p>
<p>「大王！如是，大王！如是。大王！往昔其长者家主，令供食于多伽罗尸弃辟支佛之行乞。令『供食于沙门』即从座起而去，来反后悔于『此食不如予下僕为胜。』又为财产而夺兄弟一子之生命。</p>
<p>四</p>
<p>大王！其长者家主、依令施食多伽罗尸弃辟支佛行乞之业果，七返生天界，七返之餘业，七返于此舍卫城，置长者之位。</p>
<p>五</p>
<p>大王！此长者家主、依施后反悔『此食不如予下僕为胜』之业果，其心不倾向于善食之受用，不倾向于善衣之受用，不倾向于善车乘之受用。不倾向五欲之善受用。</p>
<p>六</p>
<p>大王！其长者家主，依由为财产而杀兄弟之子其业果，得多年、多百年、多千年、多百千年受苦于地狱。依其餘业，当七返无子，其财富则被没入王库。大王！其长者家主，乃旧功德尽已，不积新功德。大王！其长者今日被煮于大叫唤地狱。」</p>
<p>七</p>
<p>「世尊！长者家主即如是生于大叫唤地狱。」</p>
<p>八</p>
<p>「大王！长者家主如是生于大叫唤地狱。」</p>
<div class="lg">
<div class="lg-row">
<div class="lg-cell" style="text-indent:7em">穀物富金银</div>
<div class="lg-cell" style="text-indent:5em">如何为所有</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">奴下男佣人</div>
<div class="lg-cell" style="text-indent:5em">及他从属者</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">悉皆不随行</div>
<div class="lg-cell" style="text-indent:5em">一切皆离去</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">依于身之行</div>
<div class="lg-cell" style="text-indent:5em">以及口意行</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">唯此彼身物</div>
<div class="lg-cell" style="text-indent:5em">即随之而行</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">一切皆依业</div>
<div class="lg-cell" style="text-indent:5em">如影之随形</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">然则行善事</div>
<div class="lg-cell" style="text-indent:5em">积善为未来</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">功德是后世</div>
<div class="lg-cell" style="text-indent:5em">众人渡津场</div>
</div><!-- end of lg --></div>
<p>此嗢陀南：</p>
<div class="lg">
<div class="lg-row">
<div class="lg-cell" style="text-indent:7em">结髮之行者</div>
<div class="lg-cell" style="text-indent:5em">以及于五王</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">击战故事二</div>
<div class="lg-cell" style="text-indent:5em">姬二不放逸</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">无子二故事</div>
<div class="lg-cell" style="text-indent:5em">依此云一品</div>
</div><!-- end of lg --></div></div></div>
<div class='div-other'><a id='mulu149' />
<p class='h3'>第三　拘萨罗品</p>
<div class='div-other'><a id='mulu150' />
<p class='h4'>〔二一〕第一　人</p>
<p>一</p>
<p>〔尔时，世尊〕在舍卫城……</p>
<p>二</p>
<p>时，拘萨罗国之波斯匿王，往詣世尊处。詣已，礼敬世尊，于一面坐，世尊谓于一面坐之拘萨罗国波斯匿王曰：「大王！世间有四种人。」</p>
<p>三</p>
<p>「四种者何耶？」「乃：由闇入闇，由闇入明，由明入闇，由明入明者是。</p>
<p>四</p>
<p>大王！如何之为由闇入闇耶？大王！今有人生卑贱家、生于旃陀罗家、作竹笼家、猎夫家、作皮家、清洁夫家，贫穷而缺乏饮食，生计困难，难得衣食、丑陋，畸躯而驼背，多病、独眼、曲手、跛足、半身不遂，不得饮食、衣服、车乘、华鬘、香、涂香、寝牀、住居、灯光。彼身为恶行、语为恶行、意为恶行。彼为此身、语、意之恶行，身体毁坏死后，堕于苦处、恶处、地狱。大王！譬喻人由闇入闇，由闇入闇，即由血暗入血暗。大王！我说譬喻此人。大王！如是等人是由闇入闇。</p>
<p>五</p>
<p>大王！如何之人是由闇入明耶？大王！如今有人生卑贱、旃陀罗家、作竹笼家、猎夫家、皮匠家、清洁夫家，贫穷而缺乏饮食，生计困难，难得衣食，丑陋奇而驼背、多病、独眼、曲手、跛足、半身不遂，不得饮食、衣服、车乘、华鬘、香、涂香、寝牀、住居、灯光。彼身行善行，口行善行、意行善行。彼于身语意善行。身体毁坏死后，生善趣天界。大王！譬喻有人由地乘舆，由舆移乘马背，由马背移乘象，由象肩移登高楼。大王！正如我以此人为喻。大王！如是之人是由闇入明。</p>
<p>六</p>
<p>大王！如何之为人由明入闇耶？大王！于今有人生高贵家。生大富刹帝利家、大富婆罗门家、大富家主之家、富而有大财、大产、多金银、多资财、多财穀之家。彼等美貌、见好、似乐见莲叶具最上美色之皮肤。得饮食、衣服、车乘、华鬘、香、涂香、寝牀、住居、明灯。彼身为恶行、口为恶行、意为恶行。彼者身、口、意为恶行、身体毁坏死后，堕恶趣、苦处、地狱。大王！譬喻人由高楼下至象肩、由象肩下至马背，由马背下至舆，由舆下至地面，由地面降入于闇〔处〕。大王！我说譬喻此人，大王！如是之人，是由明入暗。</p>
<p>七</p>
<p>大王！如何之人为由明入明耶？大王！于今有人生高贵家，生大富刹帝利家、大富婆罗门家、大富家主之家、富而有大财、大产、多金银、多资财、多财穀之家。得饮食、衣服、车乘、华鬘、香、涂香、寝牀、住居、明灯。彼之身为善行、口为善行、意为善行。彼者身、口、意为善行，身体毁坏死后，生善趣、天界。大王！譬喻有人，由舆移至马背、由马背移至象肩、由象肩移至高楼。大王！我说譬喻比人，大王！如是之人，是由明入明。</p>
<p>八</p>
<p>大王！世有如此〔四种之〕众人。」</p>
<p>九</p>
<p>〔世尊如此宣说……乃至……〕</p>
<div class="lg">
<div class="lg-row">
<div class="lg-cell" style="text-indent:7em">贫者无信仰</div>
<div class="lg-cell" style="text-indent:5em">心卑而吝惜</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">慳嗇有恶思</div>
<div class="lg-cell" style="text-indent:5em">邪见无敬心</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">嘲骂乞食者</div>
<div class="lg-cell" style="text-indent:5em">沙门婆罗门</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">恼不为人思</div>
<div class="lg-cell" style="text-indent:5em">妨与乞食者</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">如是人死后</div>
<div class="lg-cell" style="text-indent:5em">往恐惧地狱</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">此由闇入闇</div>
<div class="lg-cell" style="text-indent:5em">贫穷有信仰</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">无有卑吝心</div>
<div class="lg-cell" style="text-indent:5em">行施思崇高</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">心静不混乱</div>
<div class="lg-cell" style="text-indent:5em">对他乞食者</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">沙门婆罗门</div>
<div class="lg-cell" style="text-indent:5em">从座立敬礼</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">平安行修身</div>
<div class="lg-cell" style="text-indent:5em">乞食不妨食</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">如是人死后</div>
<div class="lg-cell" style="text-indent:5em">生于忉利天</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">此由<span class="corr">闇</span>入明</div>
<div class="lg-cell" style="text-indent:5em">虽富无信仰</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">心卑心吝惜</div>
<div class="lg-cell" style="text-indent:5em">慳嗇有恶思</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">邪见无敬心</div>
<div class="lg-cell" style="text-indent:5em">嘲骂乞食者</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">沙门婆罗门</div>
<div class="lg-cell" style="text-indent:5em">恼不为人思</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">妨与乞食者</div>
<div class="lg-cell" style="text-indent:5em">如是人死后</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">往恐惧地狱</div>
<div class="lg-cell" style="text-indent:5em">此由明入闇</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">富贵有信仰</div>
<div class="lg-cell" style="text-indent:5em">无有卑吝心</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">行施思崇高</div>
<div class="lg-cell" style="text-indent:5em">心静不混乱</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">对他乞食者</div>
<div class="lg-cell" style="text-indent:5em">沙门婆罗门</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">从座立敬礼</div>
<div class="lg-cell" style="text-indent:5em">平安行修身</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">对于乞食者</div>
<div class="lg-cell" style="text-indent:5em">不妨与之食</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">如是人死后</div>
<div class="lg-cell" style="text-indent:5em">生于忉利天</div>
</div>
<!-- end of lg-row -->
<div class="lg-row"><div class="lg-cell" style="text-indent:7em">此由明入明</div></div><!-- end of lg --></div></div>
<div class='div-other'><a id='mulu151' />
<p class='h4'>〔二二〕第二　祖母</p>
<p>一</p>
<p>舍卫城因缘。</p>
<p>二</p>
<p>世尊谓于一面坐之拘萨罗国波斯匿王曰：「大王！王日中从何处来耶？」</p>
<p>三</p>
<p>「世尊！我老祖母年百二十岁死矣。</p>
<p>四</p>
<p>世尊！我祖母于我，是所思慕者。世尊，若我依于象宝，得令祖母不死者，我当予象宝不令祖母死。若我依马宝，得令祖母不死者，我当予马宝不令祖母死。得依善村或国，得令祖母不死者，我当予善村或国令祖母不死。」</p>
<p>五</p>
<p>「大王！一切众生乃死法。终当必死，无得超越于死者。」</p>
<p>六</p>
<p>「世尊！希有。世尊，未曾有。此一切众乃死法，终当必死，无能得超死者实是善说。」</p>
<p>七</p>
<p>「大王！如是，大王！如是。一切众生乃死法。终当必死，无得超越于死者。大王！譬喻作壶之任何所作之土器。或烧或不烧者，悉是破坏之法，终必破坏，无有免破坏者，如是一切众生为死法，终当必死，无得超死者。」</p>
<p>八</p>
<p>〔世尊此宣说……乃至……〕</p>
<div class="lg">
<div class="lg-row">
<div class="lg-cell" style="text-indent:7em">众生皆必死</div>
<div class="lg-cell" style="text-indent:5em">生者无不死</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">应如依其业</div>
<div class="lg-cell" style="text-indent:5em">随行功罪果</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">依恶堕地狱</div>
<div class="lg-cell" style="text-indent:5em">功德生天界</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">然者行善事</div>
<div class="lg-cell" style="text-indent:5em">积善为未来</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">功德实众人</div>
<div class="lg-cell" style="text-indent:5em">后世渡津场</div>
</div><!-- end of lg --></div></div>
<div class='div-other'><a id='mulu152' />
<p class='h4'>〔二三〕世间</p>
<p>一</p>
<p>〔尔时，世尊〕在舍卫城……</p>
<p>二</p>
<p>坐于一面之拘萨罗国波斯匿王白世尊曰：「世尊！世间有几种法生，为不利苦恼不安住耶？」</p>
<p>三</p>
<p>「大王！世间有三法生，为不利苦恼不安住。</p>
<p>四</p>
<p>三者何耶？大王！于世间贪生，为不利苦恼不安住。大王！于世间瞋生，为不利苦恼不安住。大王！于世间痴生，为不利苦恼不安住。</p>
<p>五</p>
<p>大王！此等三法，生于世间，为不利苦恼不安住。」</p>
<p>六</p>
<p>〔世尊此宣说……乃至……〕</p>
<div class="lg">
<div class="lg-row">
<div class="lg-cell" style="text-indent:7em">贪瞋以及痴</div>
<div class="lg-cell" style="text-indent:5em">此恶心生人</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">害人如竹类</div>
<div class="lg-cell" style="text-indent:5em">生之即倾倒</div>
</div><!-- end of lg --></div></div>
<div class='div-other'><a id='mulu153' />
<p class='h4'>〔二四〕第四　弓术</p>
<p>一</p>
<p>〔尔时，世尊〕住舍卫城……</p>
<p>二</p>
<p>坐于一面之拘萨罗国波斯匿王，以此白世尊曰：「世尊！布施应于何处为之耶？」</p>
<p>三</p>
<p>「大王！应于心之信乐处为作之。」</p>
<p>四</p>
<p>「世尊！于何处行施，有大果耶？」</p>
<p>五</p>
<p>「大王！布施应于何处为？与何处行施有大果者，有别也。大王！施于持戒者有大果；于恶戒者则不然。大王！诚然！今我问王，王之意云何耶？</p>
<p>六</p>
<p>大王！王之意如何耶？于此王兴起战争，其战激烈。时，有不学，不熟习、不惯、不练、恐惧症而战慄、恐怖、逃亡之刹帝利青年来，王扶持其人，如是其人有用耶？」</p>
<p>七</p>
<p>「世尊！不，我不扶持其人，其人无有用。」</p>
<p>八</p>
<p>「时，有不学〔……乃至……〕逃亡之婆罗门青年〔……〕毘舍之青年〔……〕首陀罗之青年来……乃至……不，我不扶持其人，其人无有用。」</p>
<p>九</p>
<p>「大王！王之意云何耶？于此王兴起战争，其战激烈。时，有有学、熟习、惯、练、无恐惧症、不战慄、不恐怖、不逃亡之刹帝利青年来，王扶持其人，如是其人有用耶？」</p>
<p>一〇</p>
<p>「世尊，我扶持其人，如是之人为有用。」</p>
<p>一一</p>
<p>「时，有有学〔……乃至……〕不逃亡之婆罗门青年〔……〕毘舍之青年〔……〕首陀罗之青年来……乃至……王扶持此人，如是之人有用耶？」</p>
<p>一二</p>
<p>「世尊！我扶持此人，如是之人有用。」</p>
<p>一三</p>
<p>「大王！如是任何家族，从其家族，无家而出家，以离五支并具五支者，施彼有大果。</p>
<p>一四</p>
<p>如何为离五支耶？为离爱欲、离瞋、离惛眠、离掉悔、离疑、此谓离五支。</p>
<p>一五</p>
<p>如何为具五支耶？为具无学戒蕴、具无学定蕴、具无学慧蕴、具无学解脱蕴、具无学解脱知见蕴，此谓具五支。</p>
<p>一六</p>
<p>施如是离五支、具五支者有大果。」</p>
<p>一七</p>
<p>世尊宣说于此……乃至……师其时唱偈曰：</p>
<div class="lg">
<div class="lg-row">
<div class="lg-cell" style="text-indent:7em">王为战生贵</div>
<div class="lg-cell" style="text-indent:5em">不扶持怯者</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">善选巧弓术</div>
<div class="lg-cell" style="text-indent:5em">勇气力青年</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">如是之智者</div>
<div class="lg-cell" style="text-indent:5em">其生虽卑劣</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">忍辱有慈悲</div>
<div class="lg-cell" style="text-indent:5em">善供圣迹人</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">善住多闻者</div>
<div class="lg-cell" style="text-indent:5em">欣乐作小屋</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">无水林设池</div>
<div class="lg-cell" style="text-indent:5em">嶮处与设道</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">食物饮坚食</div>
<div class="lg-cell" style="text-indent:5em">衣服及住居</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">以信乐之心</div>
<div class="lg-cell" style="text-indent:5em">善施直心人</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">如受电华鬘</div>
<div class="lg-cell" style="text-indent:5em">轰百鸟冠云</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">雨降于大地</div>
<div class="lg-cell" style="text-indent:5em">高低皆润湿</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">有信而多闻</div>
<div class="lg-cell" style="text-indent:5em">贤者以集富</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">食物及饮料</div>
<div class="lg-cell" style="text-indent:5em">惠于乞食者</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">心喜而播散</div>
<div class="lg-cell" style="text-indent:5em">言予之予之</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">此乃彼之轰</div>
<div class="lg-cell" style="text-indent:5em">如天之降雨</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">广大功德水</div>
<div class="lg-cell" style="text-indent:5em">以注众人上</div>
</div><!-- end of lg --></div></div>
<div class='div-other'><a id='mulu154' />
<p class='h4'>〔二五〕第五　山之比喻</p>
<p>一</p>
<p>舍卫城因缘。</p>
<p>二</p>
<p>〔世尊〕谓于一面坐之拘萨罗国波斯匿王曰：「大王！王从何处来耶？」</p>
<p>三</p>
<p>「世尊！沉醉于主权之憍、耽于爱欲贪、得国家保全，征服广大领土、刹帝利之灌顶王、有诸王事，我忙碌于此等事。」</p>
<p>四</p>
<p>「大王！王之意如何耶？于此可信、可赖者从东方来，彼詣王处，作如是言曰：『大王！请知我从东方来。于彼见如虚空之大山，而压碎一切生物，大王！请作应作之事。』</p>
<p>五</p>
<p>时，有可信、可赖之第二人，由西方……乃至……第三人由北方……乃至……第四人由南方来，彼詣王处，作如是言曰：『大王！请知我从南方来，于彼见如虚空之大山压碎一切生物。大王！诸作应作之事。』大王！如是大恐怖，已至人类灭尽之可怕，人身更难再受。于王应作何事耶？」</p>
<p>六</p>
<p>「世尊！如是大恐怖，已至人类灭尽之可怕，人身更难再受者；唯为法行、正行、善业、功德业之外、无何所为焉！」</p>
<p>七</p>
<p>「大王！我说王，我告于王：老死压在王之上，如老死压在王头上，应何所为耶？」</p>
<p>八</p>
<p>「世尊！如老死压在我上；应为法行、正行、善业、功德业之外，无何所为焉！</p>
<p>九</p>
<p>世尊！沉醉主权之憍，耽爱欲之贪，得国家之保全，征服广大之领土，刹帝利种之灌顶王、有象军战。然而，世尊！此等象军战，亦于老死之压来，无防老死之方法与餘地。</p>
<p>一〇</p>
<p>世尊！沉醉于主权之憍……乃至……刹帝利之灌顶王有马军战〔……〕车军战〔……〕步军战。然而此步军战，亦于老死之压来，无防〔老死〕之方法与餘地。</p>
<p>一一</p>
<p>世尊！王宫有善咒之大臣，彼等得以咒语破来攻之敌。然而，世尊！咒战之压来，无防老死之方法与餘地。</p>
<p>一二</p>
<p>又，世尊！于此王宫，有布满地阶又布满上阶莫大之黄金。我等依此财宝，可说服攻来之敌，然而此财宝之战，无防老死压来之方法与餘地。</p>
<p>一三</p>
<p>世尊！老死压来我头上时；唯为法行、正行、善业、功德业之外，无何所为焉！」</p>
<p>一四</p>
<p>「大王！实者如是，大王！实者如是。老死压来王之上，唯为法行、正行、善业、功德业之外，无何所为焉！」</p>
<p>一五</p>
<p>世尊此宣说……乃至……师唱此偈曰：</p>
<div class="lg">
<div class="lg-row">
<div class="lg-cell" style="text-indent:7em">穿空大岩山</div>
<div class="lg-cell" style="text-indent:5em">犹四方迫来</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">老死之强迫</div>
<div class="lg-cell" style="text-indent:5em">临众人头上</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">刹帝婆罗门</div>
<div class="lg-cell" style="text-indent:5em">毘舍首陀罗</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">乃至旃陀罗</div>
<div class="lg-cell" style="text-indent:5em">下水清扫人</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">任何人难免</div>
<div class="lg-cell" style="text-indent:5em">一切皆被迫</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">象军无餘地</div>
<div class="lg-cell" style="text-indent:5em">车军及步军</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">亦为无餘地</div>
<div class="lg-cell" style="text-indent:5em">咒术亦无济</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">富亦无术胜</div>
<div class="lg-cell" style="text-indent:5em">故贤为己思</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">佛法及僧伽</div>
<div class="lg-cell" style="text-indent:5em">以植于信仰</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">身口以至心</div>
<div class="lg-cell" style="text-indent:5em">如法之行人</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">此世承讚誉</div>
<div class="lg-cell" style="text-indent:5em">未来生天界</div>
</div><!-- end of lg --></div>
<p>此之嗢陀南：</p>
<div class="lg">
<div class="lg-row">
<div class="lg-cell" style="text-indent:7em">人祖母世间</div>
<div class="lg-cell" style="text-indent:5em">弓术佛胜说</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">譬喻广大山</div>
<div class="lg-cell" style="text-indent:5em">拘萨品第五</div>
</div><!-- end of lg --></div></div></div></div></div>
</div><!-- end of div[@id='body'] -->
</body></html>
