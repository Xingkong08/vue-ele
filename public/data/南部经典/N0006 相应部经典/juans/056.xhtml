<html xmlns="http://www.w3.org/1999/xhtml">
<head>
  <title>相应部经典</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<div class='div-other'><a id='mulu2357' />
<p class='h2'>第十二　諦相应</p>
<div class='div-other'><a id='mulu2358' />
<p class='h3'>第一　定品</p>
<div class='div-other'><a id='mulu2359' />
<p class='h4'>〔一〕第一　定</p>
<p>一</p>
<p>舍卫城。</p>
<p>二</p>
<p>「诸比丘！定当修习！诸比丘！得定之比丘，了知如实。以何为了知如实耶？</p>
<p>三</p>
<p>此为苦，了知如实；此为苦集，了知如实；此为苦灭，了知如实；此为顺苦灭道，了知如实。</p>
<p>四</p>
<p>诸比丘！于定当修习！诸比丘！得定之比丘，了知如实。是故，诸比丘应以此为苦，勉励！以此为苦集，勉励！以此为苦灭，勉励！以此为顺苦灭之道，勉励！」</p></div>
<div class='div-other'><a id='mulu2360' />
<p class='h4'>〔二〕第二　宴默</p>
<p>※二</p>
<p>「诸比丘！应精勤于宴默！诸比丘！宴默之比丘，了知如实。以何为了知如实耶？</p>
<p>三</p>
<p>此是苦，了知如实；此是苦集，了知如实；此是苦灭，了知如实；此是顺苦灭之道，了知如实。</p>
<p>四</p>
<p>诸比丘！应精勤于宴默！诸比丘！宴默之比丘，了知如实。是故，诸比丘！以此是苦，应勉励！以此是苦集，应勉励！以此是苦灭，应勉励！以此是顺苦灭之道，应勉励！」</p></div>
<div class='div-other'><a id='mulu2361' />
<p class='h4'>〔三〕第三　善男子（一）</p>
<p>※二</p>
<p>「诸比丘！于过去世，善男子离家出家，皆为对此四圣諦现观如实。</p>
<p>三</p>
<p>诸比丘！于未来世，善男子离家出家，皆为对此四圣諦现观如实。</p>
<p>四</p>
<p>诸比丘！于现在世，善男子离家出家，皆为对此四圣諦现观如实。以何为四圣諦耶？</p>
<p>五</p>
<p>乃：苦圣諦、苦集圣諦、苦灭圣諦、顺苦灭道圣諦是。</p>
<p>六</p>
<p>诸比丘！于过去世，善男子离家出家……于未来世，善男子离家出家……于现在世，善男子离家出家，皆为对此四圣諦之现观。是故，诸比丘！此是苦，应勉励！此是苦集，应勉励！此是苦灭，应勉励！此是顺苦灭之道，应勉励！」</p></div>
<div class='div-other'><a id='mulu2362' />
<p class='h4'>〔四〕第四　善男子（二）</p>
<p>※二</p>
<p>「诸比丘！于过去世，善男子离家出家，如实现观者，皆为对此四圣諦现观如实。</p>
<p>三</p>
<p>诸比丘！于未来世，善男子离家出家，如实现观者，皆为对此四圣諦现观如实。</p>
<p>四</p>
<p>诸比丘！于现在世，善男子离家出家，如实现观者，皆为对此四圣諦现观如实。以何为四圣諦耶？</p>
<p>五</p>
<p>乃：苦圣諦、苦集圣諦、苦灭圣諦、顺苦灭道圣諦是。</p>
<p>六</p>
<p>诸比丘！于过去世，善男子离家出家，如实现观者……于未来世，善男子离家出家，如实现观者……于现在世，善男子离家出家，如实现观者，皆为对此四圣諦现观如实。是故，诸比丘！此是苦，应勉励！此是苦集，应勉励！此是苦灭，应勉励！此是顺苦灭之道，应勉励！」</p></div>
<div class='div-other'><a id='mulu2363' />
<p class='h4'>〔五〕第五　沙门婆罗门（一）</p>
<p>※二</p>
<p>「诸比丘！于过去世，沙门、婆罗门如实现等觉者，皆对此四圣諦如实现等觉。</p>
<p>三</p>
<p>诸比丘！于未来世，沙门、婆罗门如实现等觉者，皆对此四圣諦如实现等觉。</p>
<p>四</p>
<p>诸比丘！于现在世，沙门、婆罗门如实现等觉者，皆对此四圣諦如实现等觉。以何为四圣諦耶？</p>
<p>乃：苦圣諦、苦集圣諦、苦灭圣諦、顺苦灭道圣諦是。</p>
<p>五</p>
<p>诸比丘！于过去世，沙门、婆罗门如实现等觉者……于未来世，沙门、婆罗门如实现等觉者……于现在世，沙门、婆罗门如实现等觉者，皆对此四圣諦如实现等觉。是故，诸比丘！此是苦，应勉励！此是苦集，应勉励！此是苦灭，应勉励！此是顺苦灭之道，应勉励！」</p></div>
<div class='div-other'><a id='mulu2364' />
<p class='h4'>〔六〕第六　沙门婆罗门（二）</p>
<p>※二</p>
<p>「诸比丘！于过去世，沙门、婆罗门如实现等觉之所宣说，皆对此四圣諦如实现等觉所宣说。</p>
<p>三</p>
<p>诸比丘！于未来世，沙门、婆罗门如实现等觉之所宣说，皆对此四圣諦如实现等觉所宣说。</p>
<p>四</p>
<p>诸比丘！于现在世，沙门、婆罗门如实现等觉之所宣说，皆对此四圣諦如实现等觉所宣说。以何为四圣諦耶？</p>
<p>乃：苦圣諦、苦集圣諦、苦灭圣諦、顺苦灭道圣諦是。</p>
<p>五</p>
<p>诸比丘！于过去世，沙门、婆罗门如实现等觉之所宣说……于未来世，沙门、婆罗门如实现等觉之所宣说……于现在世，沙门、婆罗门如实现等觉之所宣说，皆对此四圣諦如实现等觉宣说。是故，诸比丘！此是苦，应勉励！此是苦集，应勉励！此是苦灭，应勉励！此是顺苦灭之道，应勉励！」</p></div>
<div class='div-other'><a id='mulu2365' />
<p class='h4'>〔七〕第七　寻</p>
<p>※二</p>
<p>「诸比丘！勿寻思恶不善之寻。谓：欲寻、瞋寻，害寻。何以故耶？</p>
<p>三</p>
<p>诸比丘！此等之寻不引义利，非初梵行，不资于厌患、离贪、灭尽、寂止、证智、等觉、涅槃。</p>
<p>四</p>
<p>诸比丘！汝等寻思时，『此是苦』应寻思，『此是苦集』应寻思，『此是苦灭』应寻思，『此是顺苦灭之道』应寻思。何以故耶？</p>
<p>五</p>
<p>诸比丘！此等之寻引于义利，成初梵行，资于厌患、离贪、灭尽、寂止、证智、等觉、涅槃。是故诸比丘！此是苦，应勉励！此是苦集，应勉励！此是苦灭，应勉励！此是顺苦灭之道，应勉励！」</p></div>
<div class='div-other'><a id='mulu2366' />
<p class='h4'>〔八〕第八　思</p>
<p>※二</p>
<p>「诸比丘！勿思惟恶不善之思，谓：『世间为常，世间为无常，世间为有边，世间为无边，命即身，命与身为异，如来死后为有，如来死后为无，如来死后亦有亦无，如来死后非有亦非无。』何以故耶？</p>
<p>三</p>
<p>诸比丘！此等之思不引义利，不达初梵行，不资于厌患、离贪、灭尽、寂止、证智、等觉、涅槃。</p>
<p>四</p>
<p>诸比丘！汝等思惟时，以『此是苦』应思惟！『此是苦集』应思惟！『此是苦灭』应思惟！『此是顺苦灭之道』应思惟！何以故耶？</p>
<p>五</p>
<p>诸比丘！此等之思惟引于义利，成初梵行，资于厌患、离贪、灭尽、寂止、证智、等觉、涅槃。是故诸比丘！此是苦，应勉励！此是苦集，应勉励！此是苦灭，应勉励！此是顺苦灭之道，应勉励！」</p></div>
<div class='div-other'><a id='mulu2367' />
<p class='h4'>〔九〕第九　諍</p>
<p>※二</p>
<p>「诸比丘！勿论諍论，谓：『汝不知此法、律，我知此法、律，汝云何知此法、律耶？汝为邪行者，我为正行者；汝将应说为前者，说为后，将应说为后者，说为前；我言为相应，汝言为不相应；汝长时所思为所覆；汝为逃他论而立论；汝将堕负处，若能者，当应答。』何以故耶？</p>
<p>三</p>
<p>诸比丘！此论不引义利，非成初梵行，不能资于厌患、离贪、灭尽、寂止、证智、等觉、涅槃。</p>
<p>四</p>
<p>诸比丘！汝等论时，以『此是苦』应论，『此是苦集』应论，『此是苦灭』应论，『此是顺苦灭之道』应论。何以故耶？</p>
<p>五</p>
<p>诸比丘！此论引于义利，成初梵行，资于厌患、离贪、灭尽、寂止、证智、等觉、涅槃。是故诸比丘！此是苦，应勉励！此是苦集，应勉励！此是苦灭，应勉励！此是顺苦灭之道，应勉励！」</p></div>
<div class='div-other'><a id='mulu2368' />
<p class='h4'>〔一〇〕第十　论</p>
<p>※二</p>
<p>「诸比丘！勿论种种之畜生论、谓：王论、盗贼论、大臣论、军论、怖畏论、战争论、食论、饮论、衣服论、卧具论、华鬘论、香论、亲族论、车乘论、村里论、聚落论、都城论、地方论、女人论、男人论、勇士论、街路论、池边论、亡灵论、种种论、世间谭、海谭，如是之有无论是。何以故耶？</p>
<p>三</p>
<p>诸比丘！此论不引义利，不达初梵行，不能资于厌患、离贪、灭尽、寂止、证智、等觉、涅槃。</p>
<p>四</p>
<p>诸比丘！汝等论时，以『此是苦也』应论，『此是苦集』应论，『此是苦灭』应论，『此是顺苦灭之道』应论。何以故耶？</p>
<p>五</p>
<p>诸比丘！此论为引于义利，成初梵行，资于厌患、离贪、灭尽、寂止、证智、等觉、涅槃。是故诸比丘！以『此是苦』应勉励！『此是苦集』应勉励！『此是苦灭』应勉励！『此是顺苦灭之道』应勉励！」</p></div>
<p>第一　定品（终）</p>
<p>此中摄颂曰：</p>
<div class="lg">
<div class="lg-row"><div class="lg-cell" style="text-indent:7em">定以及宴默</div></div>
<!-- end of lg-row -->
<div class="lg-row"><div class="lg-cell" style="text-indent:7em">二之善男子</div></div>
<!-- end of lg-row -->
<div class="lg-row"><div class="lg-cell" style="text-indent:7em">沙门婆罗门</div></div>
<!-- end of lg-row -->
<div class="lg-row"><div class="lg-cell" style="text-indent:7em">寻与思諍论</div></div><!-- end of lg --></div></div>
<div class='div-other'><a id='mulu2369' />
<p class='h3'>第二　转法轮品</p>
<div class='div-other'><a id='mulu2370' />
<p class='h4'>〔一一〕第一　如来所说（一）</p>
<p>一</p>
<p>如是我闻。一时，世尊住波罗捺国仙人堕处鹿野园。</p>
<p>二</p>
<p>于此处，世尊言五比丘曰：</p>
<p>「诸比丘！出家者不可亲近于二边。以何为二边耶？</p>
<p>三</p>
<p>（一）于诸欲以爱欲贪着为事者，乃下劣、卑贱、凡夫之所行、非圣贤，乃无义相应。（二）以自之烦苦为事者，为苦，非圣贤，乃无义相应。诸比丘！如来捨此二边，以中道现等觉。此为资于眼生、智生、寂静、证智、等觉、涅槃。</p>
<p>四</p>
<p>诸比丘！云何乃能如来于中道现等觉，资于眼生、智生、寂静、证智、等觉、涅槃耶？乃八支圣道是。谓：正见、正思惟、正语、正业、正命、正精进、正念、正定是。诸比丘！此乃如来所现等觉之中道，此乃资于眼生、智生、寂静、证智、等觉、涅槃。</p>
<p>五</p>
<p>诸比丘！苦圣諦者，即是此，谓：生苦、老苦、病苦、死苦、愁悲忧恼苦、遇怨憎者苦、与所爱者别离苦、所求不得苦，略说为五取蕴苦。</p>
<p>六</p>
<p>诸比丘！苦集諦者，即是此，谓：后有起、喜贪俱行、随处欢喜之渴爱，谓：欲爱、有爱、无有爱是。</p>
<p>七</p>
<p>诸比丘！苦灭圣諦者，即是此，谓：于此渴爱无餘、离灭、弃捨、定弃、解脱而无执着。</p>
<p>八</p>
<p>诸比丘！顺苦灭道圣諦者，即是此，所谓八支圣道是。谓：正见、正思惟、正语、正业、正命、正精进、正念、正定是。</p>
<p>九</p>
<p>诸比丘！苦圣諦者，即是此，于先前未闻之法，我眼生、智生、慧生、明生、光明生。诸比丘！应对此苦圣諦徧知……乃至……已徧知，于先前未闻之法，我眼生，智生、慧生、明生、光明生。</p>
<p>一〇</p>
<p>诸比丘！苦集圣諦者，即是此，于先前未闻之法，我眼生、智生、慧生、明生、光明生。诸比丘！对此苦集圣諦应断……乃至……已断，于先前未闻之法，我眼生、智生、慧生、明生、光明生。</p>
<p>一一</p>
<p>诸比丘！苦灭圣諦者，即是此，于先前未闻之法，我眼生、智生、慧生、明生、光明生。诸比丘！对此苦灭圣諦应现证……乃至……已现证，于先前未闻之法，我眼生、智生、慧生、明生、光明生。</p>
<p>一二</p>
<p>诸比丘！顺苦灭道圣諦者，即是此，于先前未闻之法，我眼生、智生、慧生、明生、光明生。诸比丘！对此顺苦灭道圣諦应修习……乃至……已修习，于先前未闻之法我眼生、智生、慧生、明生、光明生。</p>
<p>一三</p>
<p>诸比丘！我于四圣諦以如是三转十二行相之如实智见尚未达悉皆清淨时，诸比丘！我于天、魔、梵世、沙门、婆罗门、人、天众生中，不被称之为无上正等觉之现等觉。</p>
<p>一四</p>
<p>诸比丘！然而我于此四圣諦，如是三转十二行相之如实智见已达悉皆清淨故，诸比丘！我于天、魔、梵世、沙门、婆罗门、人、天众生中，称之为无上正等觉之现等觉。</p>
<p>又，我智生与见，我心解脱不动，此为我最后之生，再不受后有。」</p>
<p>一五</p>
<p>世尊如是说示已，五比丘欢喜、信受于世尊之所说。又说示此教时，具寿憍陈如生远尘离垢之法眼：「有集法者，悉皆有此灭法。」</p>
<p>一六</p>
<p>世尊转如是法轮时，地居之诸天发声言曰：</p>
<p>「世尊如是于波罗捺国仙人堕处鹿野苑，转无上之法轮，沙门、婆罗门、天、魔、梵或世间之任何者，皆不能覆。」</p>
<p>一七</p>
<p>闻得地居诸天之声之四大天王诸天，发声言曰：</p>
<p>「世尊如是于波罗捺国仙人堕处鹿野苑，转无上之法轮，沙门、婆罗门、天、魔、梵、或世间之任何者，皆不能覆。」</p>
<p>一八</p>
<p>闻得四大天王诸天声之忉利诸天……焰摩诸天……兜率诸天……化乐诸天……他化自在诸天……梵身诸天发声言曰：</p>
<p>「世尊如是于波罗捺国仙人堕处鹿野苑，转无上之法轮，沙门、婆罗门、天、魔、梵、或世间任何者，皆不能覆。」</p>
<p>一九</p>
<p>如是于其刹那，其顷刻，其须臾之间，乃至止于梵世之声已达。又，此十千世界涌震动，示现于无量广大光明之世间，超越诸天之天威力。</p>
<p>二〇</p>
<p>时，世尊称讚而曰：</p>
<p>「憍陈如悟矣，憍陈如悟矣！」</p>
<p>自此即名具寿憍陈如，称为阿若憍陈如。</p></div>
<div class='div-other'><a id='mulu2371' />
<p class='h4'>〔一二〕第二　如来所说（二）</p>
<p>※二</p>
<p>「诸比丘！苦圣諦者，即是此，于先前未闻之法，如来眼生、智生、慧生、明生、光明生。诸比丘！应对此苦圣諦徧知……乃至……已徧知，于先前未闻之法，如来眼生、智生、慧生、明生、光明生。</p>
<p>三</p>
<p>诸比丘！苦集圣諦者，即是此，于先前未闻之法，如来眼生、智生、慧生、明生、光明生。诸比丘！应对此苦集圣諦断除……乃至……已断，于先前未闻之法，如来眼生、智生、慧生、明生、光明生。</p>
<p>四</p>
<p>诸比丘！苦灭圣諦者，即是此，于先前未闻之法，如来眼生、智生、慧生、明生、光明生。诸比丘！应对此苦灭圣諦现证……乃至……已现证，于先前未闻之法，如来眼生、智生、慧生、明生、光明生。</p>
<p>五</p>
<p>诸比丘！顺苦灭道圣諦者，即是此，于先前未闻之法，如来眼生、智生、慧生、明生、光明生。诸比丘！应对此顺苦灭道圣諦修习……乃至……已修习，于先前未闻之法，如来眼生、智生、慧生、明生、光明生。」</p></div>
<div class='div-other'><a id='mulu2372' />
<p class='h4'>〔一三〕第三　蕴</p>
<p>※二</p>
<p>「诸比丘！有四圣諦。以何为四圣諦耶？苦圣諦、苦集圣諦、苦灭圣諦、顺苦灭道圣諦是。</p>
<p>三</p>
<p>诸比丘！云何为苦圣諦耶？谓五取蕴是，谓：色取蕴、受取蕴、想取蕴、行取蕴、识取蕴是。诸比丘！此名为苦圣諦。</p>
<p>四</p>
<p>诸比丘！云何为苦集圣諦耶？后有起而喜贪俱行、随处欢喜之渴爱，谓：欲爱、有爱、无有爱是。诸比丘！此名为苦集圣諦。</p>
<p>五</p>
<p>诸比丘！云何为苦灭圣諦耶？将此渴爱无餘离灭、弃捨、定弃、解脱，是无执着。诸比丘！此名为苦灭圣諦。</p>
<p>六</p>
<p>诸比丘！云何为顺苦灭道圣諦耶？八支圣道是，谓：正见、正思惟、正语、正业、正命、正精进、正念、正定是。诸比丘！此名为顺苦灭道圣諦。</p>
<p>七</p>
<p>诸比丘！此为四圣諦。是故诸比丘！此是苦，应勉励！此是苦集，应勉励！此是苦灭，应勉励！此是顺苦灭之道，应勉励！」</p></div>
<div class='div-other'><a id='mulu2373' />
<p class='h4'>〔一四〕第四　处</p>
<p>※二</p>
<p>「诸比丘！有四圣諦。以何为四圣諦耶？苦圣諦、苦集圣諦、苦灭圣諦、顺苦灭道圣諦是。</p>
<p>三</p>
<p>诸比丘！云何为苦圣諦耶？谓：六入处是。以何为六入处耶？眼处、耳处、鼻处、舌处、身处、意处是。诸比丘！此名为苦圣諦。</p>
<p>四</p>
<p>诸比丘！云何为苦集圣諦耶？后有起而喜贪俱行，是随处欢喜之渴爱、谓：欲爱、有爱、无有爱是。诸比丘！此名为苦集圣諦。</p>
<p>五</p>
<p>诸比丘！云何为苦灭圣諦耶？将此渴爱无餘离灭、弃捨、定弃、解脱，是无执着。诸比丘！此名为苦灭圣諦。</p>
<p>六</p>
<p>诸比丘！云何为顺苦灭道圣諦耶？八支圣道是，谓：正见、正思惟、正语、正业、正命、正精进、正念、正定是。诸比丘！此名为顺苦灭道圣諦。</p>
<p>七</p>
<p>诸比丘！此为四圣諦。是故诸比丘！此是苦，应勉励！此是苦集，应勉励！此是苦灭，应勉励！此是顺苦灭道，应勉励！」</p></div>
<div class='div-other'><a id='mulu2374' />
<p class='h4'>〔一五〕第五　受持（一）</p>
<p>※二</p>
<p>「诸比丘！汝等对我所说之四圣諦，曾受持否？」</p>
<p>三</p>
<p>如是言已，有一比丘，白世尊曰：</p>
<p>「大德！我对世尊所说之四圣諦，予以受持。」</p>
<p>「比丘！汝对我所说之四圣諦，云何受持耶？」</p>
<p>四</p>
<p>「大德！世尊所说之第一圣諦——苦，我予受持。大德！世尊所说之第二圣諦——苦集，我予受持。大德！世尊所说之第三圣諦——苦灭，我予受持。大德！世尊所说之第四圣諦——顺苦灭道，我予受持。大德！我如是对世尊所说之四圣諦，予受持。」</p>
<p>五</p>
<p>「善哉！善哉！比丘！汝对我所说之四圣諦，予受持。比丘！苦为我所说之第一圣諦，如是对此受持。比丘！苦集为我所说之第二圣諦，如是对此受持。比丘！苦灭为我所说之第三圣諦，如是对此受持。比丘！顺苦灭道为我所说之第四圣諦，如是对此受持。</p>
<p>六</p>
<p>比丘！如是对我所说之四圣諦，应受持。是故比丘！此是苦，应勉励！此是苦集，应勉励！此是苦灭，应勉励！此是顺苦灭道，应勉励！」</p></div>
<div class='div-other'><a id='mulu2375' />
<p class='h4'>〔一六〕第六　受持（二）</p>
<p>※二</p>
<p>「诸比丘！汝等对我所说之四圣諦，曾受持否？」</p>
<p>三</p>
<p>如是言已，有一比丘，白世尊曰：</p>
<p>「大德！我对世尊所说之四圣諦，予以受持。」</p>
<p>「比丘！汝对我所说之四圣諦，云何受持耶？」</p>
<p>四</p>
<p>「大德！苦为世尊所说之第一圣諦，我予受持。大德！若沙门、婆罗门如是言：『沙门瞿昙之所说，乃非第一苦圣諦，我捨此第一苦圣諦，立他之第一苦圣諦。』无有此理。</p>
<p>五～六</p>
<p>大德！苦集为世尊所说之第二圣諦，我予受持……苦灭为世尊所说之第三圣諦，我予受持。</p>
<p>七</p>
<p>大德！顺苦灭道为世尊所说之第四圣諦，我予受持。大德！若有沙门、婆罗门如是言：『沙门瞿昙之所说，乃非第四顺苦灭道圣諦，我捨此第四顺苦灭道圣諦，而立他之第四顺苦灭道圣諦。』无有此理。</p>
<p>八</p>
<p>大德！我如是对世尊所说之四圣諦，予受持。」</p>
<p>九</p>
<p>「善哉、善哉！比丘！善哉！比丘！汝对我所说之四圣諦，予受持。比丘！苦为我所说之第一圣諦，如是对此受持。比丘！若有沙门、婆罗门如是言：『沙门瞿昙之所说，乃非第一苦圣諦，我捨此第一苦圣諦，而立他之第一苦圣諦。』无有此理。比丘！苦集……乃至……苦灭……乃至……顺苦灭道，为我所说之第四圣諦，如是对此受持。比丘！若有沙门、婆罗门如是言：『沙门瞿昙之所说，乃非第四顺苦灭道圣諦，我捨此第四顺苦灭道圣諦，而立他之第四顺苦灭道圣諦。』无有此理。</p>
<p>一〇</p>
<p>比丘！如是对我所说之四圣諦予受持。是故比丘！此是苦，应勉励！此是苦集，应勉励！此是苦灭，应勉励！此是顺苦灭道，应勉励！」</p></div>
<div class='div-other'><a id='mulu2376' />
<p class='h4'>〔一七〕第七　无明</p>
<p>※二</p>
<p>时，有一比丘来詣世尊住处。詣已，礼敬世尊，坐于一面。</p>
<p>三</p>
<p>坐于一面之彼比丘，白世尊曰：</p>
<p>「大德！所谓无明、无明者。大德！云何为无明耶？云何为随无明耶？」</p>
<p>四</p>
<p>「比丘！苦之无智，苦集之无智，苦灭之无智，顺苦灭道之无智，此名为无明；如是者为随无明。</p>
<p>五</p>
<p>是故比丘！此是苦，应勉励！此是苦集，应勉励！此是苦灭，应勉励！此是顺苦灭道，应勉励！」</p></div>
<div class='div-other'><a id='mulu2377' />
<p class='h4'>〔一八〕第八　明</p>
<p>※二</p>
<p>时，有一比丘詣世尊住处。詣已，礼敬世尊，坐于一面。</p>
<p>三</p>
<p>坐于一面之彼比丘，白世尊曰：</p>
<p>「大德！所谓明、明者。大德！云何为明耶？云何为随明耶？」</p>
<p>四</p>
<p>「比丘！苦之智，苦集之智，苦灭之智，顺苦灭道之智，此名之明；如是者为随明。</p>
<p>五</p>
<p>是故比丘！此是苦，应勉励！此是苦集，应勉励！此是苦灭，应勉励！此是顺苦灭道，应勉励！」</p></div>
<div class='div-other'><a id='mulu2378' />
<p class='h4'>〔一九〕第九　辩</p>
<p>※二</p>
<p>「诸比丘！『此是苦圣諦』，为我所立。此中之谓『此是苦圣諦』者，含有无量之字、无量之文、无量之辩。</p>
<p>三</p>
<p>……『此是苦集圣諦』……</p>
<p>四</p>
<p>……『此是苦灭圣諦』……</p>
<p>五</p>
<p>诸比丘！『此是顺苦灭道圣諦』，为我所立。此中之谓『此是顺苦灭道圣諦』者，含有无量之字、无量之文、无量之辩。</p>
<p>六</p>
<p>是故比丘！此是苦，应勉励！此是苦集，应勉励！此是苦灭，应勉励！此是顺苦灭道，应勉励！」</p></div>
<div class='div-other'><a id='mulu2379' />
<p class='h4'>〔二〇〕第十　如</p>
<p>※二</p>
<p>「诸比丘！有四种之如，为不离如、不异如。以何为四耶？</p>
<p>三</p>
<p>诸比丘！『此是苦』，为如，为不离如、不异如。</p>
<p>四</p>
<p>『此是苦集』，为如，为不离如、不异如。</p>
<p>五</p>
<p>『此是苦灭』，为如，为不离如、不异如。</p>
<p>六</p>
<p>『此是顺苦灭道』，为如，为不离如、不异如。</p>
<p>七</p>
<p>诸比丘！此四者，为如，为不离如、不异如。是故诸比丘！此是苦，应勉励！此是苦集，应勉励！此是苦灭，应勉励！此是顺苦灭道，应勉励！」</p></div>
<p>第二　转法轮品（终）</p>
<p>此中摄颂曰：</p>
<div class="lg">
<div class="lg-row"><div class="lg-cell" style="text-indent:7em">二之如来说</div></div>
<!-- end of lg-row -->
<div class="lg-row"><div class="lg-cell" style="text-indent:7em">蕴节与处节</div></div>
<!-- end of lg-row -->
<div class="lg-row"><div class="lg-cell" style="text-indent:7em">二节之受持</div></div>
<!-- end of lg-row -->
<div class="lg-row"><div class="lg-cell" style="text-indent:7em">无明明辩如</div></div><!-- end of lg --></div></div>
<div class='div-other'><a id='mulu2380' />
<p class='h3'>第三　拘利村品</p>
<div class='div-other'><a id='mulu2381' />
<p class='h4'>〔二一〕第一　跋耆（一）</p>
<p>一</p>
<p>如是我闻。一时，世尊住跋耆国拘利村。</p>
<p>二</p>
<p>于此处，世尊告诸比丘曰：</p>
<p>「诸比丘！因对四圣諦不了悟、不通达，如是，我与汝等将永久流转轮迴。以何为四圣諦耶？</p>
<p>三</p>
<p>诸比丘！因对苦圣諦不了悟、不通达，如是，我与汝等将永久流转轮迴。因对苦集圣諦……乃至……对苦灭圣諦……乃至……因对顺苦灭道圣諦，不了悟、不通达，我与汝等将永久流转轮迴。</p>
<p>四</p>
<p>诸比丘！如今，对苦圣諦了悟、通达，对苦集圣諦了悟、通达，对苦灭圣諦了悟、通达，对顺苦灭道圣諦了悟、通达，则断有爱、尽有索、更不受后有。」</p>
<p>五</p>
<p>世尊如是说。善逝如是说已，师更如是说：</p>
<div class="lg">
<div class="lg-row"><div class="lg-cell" style="text-indent:7em">因对四圣諦</div></div>
<!-- end of lg-row -->
<div class="lg-row"><div class="lg-cell" style="text-indent:7em">不能如实观</div></div>
<!-- end of lg-row -->
<div class="lg-row"><div class="lg-cell" style="text-indent:7em">则久受生处</div></div>
<!-- end of lg-row -->
<div class="lg-row"><div class="lg-cell" style="text-indent:7em">轮迴所及者</div></div>
<!-- end of lg-row -->
<div class="lg-row"><div class="lg-cell" style="text-indent:7em">对此等圣諦</div></div>
<!-- end of lg-row -->
<div class="lg-row"><div class="lg-cell" style="text-indent:7em">观于此等者</div></div>
<!-- end of lg-row -->
<div class="lg-row"><div class="lg-cell" style="text-indent:7em">于灭则有索</div></div>
<!-- end of lg-row -->
<div class="lg-row"><div class="lg-cell" style="text-indent:7em">乃至苦根断</div></div>
<!-- end of lg-row -->
<div class="lg-row"><div class="lg-cell" style="text-indent:7em">更不受后有</div></div><!-- end of lg --></div></div>
<div class='div-other'><a id='mulu2382' />
<p class='h4'>〔二二〕第二　跋耆（二）</p>
<p>※二</p>
<p>「诸比丘！若诸沙门、婆罗门，于『此是苦。』不能如实了知，于『此是苦集』不能如实了知，于『此是苦灭』不能如实了知，于『此是顺苦灭道』不能如实了知，诸比丘！彼沙门、婆罗门，为沙门中之沙门、婆罗门中之婆罗门，我不予认许。又，彼具寿对沙门之义、婆罗门之义，于现法自证知、现证，具足而住者，为无有。</p>
<p>三</p>
<p>诸比丘！若诸沙门、婆罗门，于『此是苦』如实了知，于『此是苦集』如实了知，于『此是苦灭』如实了知，于『此是顺苦灭道』如实了知，诸比丘！彼沙门、婆罗门，为沙门中之沙门、婆罗门中之婆罗门，我予认许。又，彼具寿对沙门之义、婆罗门之义，于现法自证知、现证，具足而住。」</p>
<p>四</p>
<p>世尊如是说。善逝如是说已，师更如是说：</p>
<div class="lg">
<div class="lg-row"><div class="lg-cell" style="text-indent:7em">苦苦生无残</div></div>
<!-- end of lg-row -->
<div class="lg-row"><div class="lg-cell" style="text-indent:7em">徧苦应须灭</div></div>
<!-- end of lg-row -->
<div class="lg-row"><div class="lg-cell" style="text-indent:7em">应达苦灭处</div></div>
<!-- end of lg-row -->
<div class="lg-row"><div class="lg-cell" style="text-indent:7em">不知道者人</div></div>
<!-- end of lg-row -->
<div class="lg-row"><div class="lg-cell" style="text-indent:7em">则无心解脱</div></div>
<!-- end of lg-row -->
<div class="lg-row"><div class="lg-cell" style="text-indent:7em">无慧之解脱</div></div>
<!-- end of lg-row -->
<div class="lg-row"><div class="lg-cell" style="text-indent:7em">不得苦际尽</div></div>
<!-- end of lg-row -->
<div class="lg-row"><div class="lg-cell" style="text-indent:7em">受是生与老</div></div>
<!-- end of lg-row -->
<div class="lg-row"><div class="lg-cell" style="text-indent:7em">苦苦生无残</div></div>
<!-- end of lg-row -->
<div class="lg-row"><div class="lg-cell" style="text-indent:7em">徧苦应须灭</div></div>
<!-- end of lg-row -->
<div class="lg-row"><div class="lg-cell" style="text-indent:7em">应达苦灭处</div></div>
<!-- end of lg-row -->
<div class="lg-row"><div class="lg-cell" style="text-indent:7em">知道者之人</div></div>
<!-- end of lg-row -->
<div class="lg-row"><div class="lg-cell" style="text-indent:7em">则对心解脱</div></div>
<!-- end of lg-row -->
<div class="lg-row"><div class="lg-cell" style="text-indent:7em">乃至慧解脱</div></div>
<!-- end of lg-row -->
<div class="lg-row"><div class="lg-cell" style="text-indent:7em">具足尽苦际</div></div>
<!-- end of lg-row -->
<div class="lg-row"><div class="lg-cell" style="text-indent:7em">不受生与老</div></div><!-- end of lg --></div></div>
<div class='div-other'><a id='mulu2383' />
<p class='h4'>〔二三〕第三　正等觉者</p>
<p>一～二</p>
<p>舍卫城。</p>
<p>「诸比丘！有四圣諦。以何为四圣諦耶？</p>
<p>三</p>
<p>乃：苦圣諦、苦集圣諦、苦灭圣諦、顺苦灭圣諦是。</p>
<p>诸比丘！此为四圣諦。</p>
<p>四</p>
<p>诸比丘！对此四圣諦如实现等觉故，名为如来、应供、正等觉者。</p>
<p>五</p>
<p>是故诸比丘！此是苦，应勉励！此是苦集，应勉励！此是苦灭，应勉励！此是顺苦灭道，应勉励！」</p></div>
<div class='div-other'><a id='mulu2384' />
<p class='h4'>〔二四〕第四　阿罗汉</p>
<p>一</p>
<p>舍卫城。</p>
<p>二</p>
<p>「诸比丘！过去世之应供、正等觉者，如实现等觉者，皆对四圣諦如实现等觉。</p>
<p>三</p>
<p>诸比丘！未来世之应供、正等觉者，如实现等觉者，皆对四圣諦如实现等觉。</p>
<p>四</p>
<p>诸比丘！现在之应供、正等觉者，如实现等觉者，皆对四圣諦如实现等觉。以何为四圣諦耶？</p>
<p>五</p>
<p>乃：苦圣諦、苦集圣諦、苦灭圣諦、顺苦灭道圣諦是。</p>
<p>六</p>
<p>诸比丘！过去世之应供、正等觉者，如实现等觉者……应现等觉为……现等觉者，皆对此四圣諦如实现等觉。</p>
<p>七</p>
<p>是故诸比丘！于『此是苦』，应勉励！于『此是苦集』，应勉励！于『此是苦灭』，应勉励！于『此是顺苦灭道』，应勉励！」</p></div>
<div class='div-other'><a id='mulu2385' />
<p class='h4'>〔二五〕第五　漏尽</p>
<p>※二</p>
<p>「诸比丘！我于知见者说漏尽，并非于不知见者。诸比丘！何为知见者之漏尽耶？</p>
<p>三</p>
<p>诸比丘！知见『此是苦』，为漏尽；知见『此是苦集』，为漏尽；知见『此是苦灭』，为漏尽；知见『此是顺苦灭道』，为漏尽。</p>
<p>四</p>
<p>诸比丘！如是知见为漏尽。是故诸比丘！于『此是苦』，应勉励！于『此是苦集』，应勉励！于『此是苦灭』，应勉励！于『此是顺苦灭道』，应勉励！」</p></div>
<div class='div-other'><a id='mulu2386' />
<p class='h4'>〔二六〕第六　友</p>
<p>※二</p>
<p>「诸比丘！汝等若有应所哀愍、应所听闻、思念之朋友、亲戚、血族，诸比丘！汝等对彼等应将四圣諦之如实现观，劝导使习住。何为四圣諦耶？</p>
<p>三</p>
<p>苦圣諦、苦集圣諦、苦灭圣諦、顺苦灭圣諦也。</p>
<p>四</p>
<p>诸比丘！汝等若有应所哀愍、应所听闻、思念之朋友、亲戚、血族者，诸比丘！汝等对彼等应将此四圣諦之如实现观，劝导使习住。</p>
<p>五</p>
<p>是故诸比丘！于『此是苦』，应勉励！于『此是苦集』，应勉励！于『此是苦灭』，应勉励！于『此是顺苦灭道』，应勉励！」</p></div>
<div class='div-other'><a id='mulu2387' />
<p class='h4'>〔二七〕第七　如</p>
<p>※二</p>
<p>「诸比丘！有四圣諦。以何为四圣諦耶？</p>
<p>三</p>
<p>乃：苦圣諦、苦集圣諦、苦灭圣諦、顺苦灭道圣諦是</p>
<p>四</p>
<p>诸比丘！此四圣諦为如，为不离如、不异如，是故名为圣諦。</p>
<p>五</p>
<p>是故诸比丘！于『此是苦』，应勉励！于『此是苦集』，应勉励！于『此是苦灭』，应勉励！于『此是顺苦灭道』，应勉励！」</p></div>
<div class='div-other'><a id='mulu2388' />
<p class='h4'>〔二八〕第八　世间</p>
<p>※二</p>
<p>「诸比丘！有四圣諦。以何为四圣諦耶？</p>
<p>三</p>
<p>乃：苦圣諦、苦集圣諦、苦灭圣諦、顺苦灭道圣諦是。</p>
<p>四</p>
<p>诸比丘！于天、魔、梵世、沙门、婆罗门、人、天、众生中，如来为圣。是故名之为圣諦。</p>
<p>五</p>
<p>是故诸比丘！于『此是苦』，应勉励！于『此是苦集』，应勉励！于『此是苦灭』，应勉励！于『此是顺苦灭道』，应勉励！」</p></div>
<div class='div-other'><a id='mulu2389' />
<p class='h4'>〔二九〕第九　应徧知</p>
<p>※二</p>
<p>「诸比丘！有四圣諦。以何为四圣諦耶？</p>
<p>三</p>
<p>乃：苦圣諦、苦集圣諦、苦灭圣諦、顺苦灭道圣諦是。</p>
<p>四</p>
<p>诸比丘！此四圣諦中，有应徧知之圣諦、有应断之圣諦、有应现证之圣諦、有应修习之圣諦。</p>
<p>诸比丘！何为应徧知之圣諦耶？</p>
<p>五</p>
<p>诸比丘！苦圣諦应徧知，苦集圣諦应断，苦灭圣諦应现证，顺苦灭道圣諦应修习。</p>
<p>六</p>
<p>是故诸比丘！于『此是苦』，应勉励！于『此是苦集』，应勉励！于『此是苦灭』，应勉励！于『此是顺苦灭道』，应勉励！」</p></div>
<div class='div-other'><a id='mulu2390' />
<p class='h4'>〔三〇〕第十　伽梵婆提</p>
<p>一</p>
<p>一时，众多之长者比丘，住于支提国萨罕奢尼卡。</p>
<p>二</p>
<p>其时，众多之长老比丘，食后由乞食归，于讲堂集会聚坐，作如是之谈话：「友等！见苦者，亦见苦集、亦见苦灭、亦见顺苦灭道耶？」</p>
<p>三</p>
<p>作如是言，具寿伽梵婆提对长老比丘曰：</p>
<p>「友等！我自世尊处，曾亲闻、亲受：</p>
<p>四</p>
<p>『诸比丘！见苦者，亦见苦集、亦见苦灭、亦见顺苦灭道。见苦集者，亦见苦、亦见苦灭、亦见顺苦灭道。见苦灭者，亦见苦、亦见苦集、亦见顺苦灭道。见顺苦灭道者，亦见苦、亦见苦集、亦见苦灭。』」</p></div>
<p>第三　拘利村品（终）</p>
<p>此中摄颂曰：</p>
<div class="lg">
<div class="lg-row"><div class="lg-cell" style="text-indent:7em">二节之跋耆</div></div>
<!-- end of lg-row -->
<div class="lg-row"><div class="lg-cell" style="text-indent:7em">及正等觉者</div></div>
<!-- end of lg-row -->
<div class="lg-row"><div class="lg-cell" style="text-indent:7em">阿罗汉漏尽</div></div>
<!-- end of lg-row -->
<div class="lg-row"><div class="lg-cell" style="text-indent:7em">友与如世间</div></div>
<!-- end of lg-row -->
<div class="lg-row"><div class="lg-cell" style="text-indent:7em">乃至应徧知</div></div>
<!-- end of lg-row -->
<div class="lg-row"><div class="lg-cell" style="text-indent:7em">及伽梵婆提</div></div><!-- end of lg --></div></div>
<div class='div-other'><a id='mulu2391' />
<p class='h3'>第四　申恕林品</p>
<div class='div-other'><a id='mulu2392' />
<p class='h4'>〔三一〕第一　申恕</p>
<p>一</p>
<p>一时，世尊住拘睒弥国申恕林。</p>
<p>二</p>
<p>时，世尊手持少许之申恕叶，告诸比丘曰：</p>
<p>「诸比丘！汝等于意云何？我手中所持之少许申恕叶，与在申恕林上所有者，何者为多耶？」</p>
<p>「大德！世尊手中所持之申恕叶为少，申恕林上所有为多。」</p>
<p>三</p>
<p>「诸比丘！如是，我证知而对汝等不说之处为多，所说之处为少。</p>
<p>四</p>
<p>诸比丘！以何之故，我不说耶？诸比丘！此不相应于义利，非达初梵行，不能资于厌患、离贪、灭尽、寂止、证智、等觉、涅槃。是故我不说。</p>
<p>五</p>
<p>诸比丘！我以何说之耶？诸比丘！于『此是苦』，说之；于『此是苦集』说之，于『此是苦灭』说之；于『此是顺苦灭道』，说之。</p>
<p>六</p>
<p>诸比丘！以何之故，我说之耶？诸比丘！此于义利相应，达初梵行，资于厌患、离贪、灭尽、寂止、证智、等觉、涅槃。是故我为说。</p>
<p>七</p>
<p>是故诸比丘！于『此是苦』，应勉励！『此是苦集』，应勉励！『此是苦灭』，应勉励！『此是顺苦灭道』，应勉励！」</p></div>
<div class='div-other'><a id='mulu2393' />
<p class='h4'>〔三二〕第二　佉提罗</p>
<p>※二</p>
<p>「诸比丘！若作如是言：『我对苦圣諦，不能如实现观；对苦集圣諦，不能如实现观……对苦灭圣諦，不能如实现观；对顺苦灭道圣諦，不能如实现观，作正苦之边际。』无有此理。</p>
<p>三</p>
<p>诸比丘！若作如是言：『我以佉提罗叶、婆罗叶、阿摩勒叶，作器，将水以多罗叶持之行。』无有此理。诸比丘！如是，若作如是言：『我对苦諦，不能如实现观；对苦集圣諦，不能如实现观；对苦灭圣諦，不能如实现观；对顺苦灭道圣諦，不能如实现观，作正苦之边际。』无有此理。</p>
<p>四</p>
<p>诸比丘！又，若作如是言：『我对苦圣諦，如实现观；对苦集圣諦，如实现观；对苦灭圣諦，如实现观；对顺苦灭圣諦，如实现观，作正苦之边际。』为有此理。</p>
<p>五</p>
<p>诸比丘！譬如，若作如是言：『我以鉢头摩叶、婆罗叶、摩楼迦叶，作器，将水以多罗叶持之而行。』为有此理。诸比丘！如是，若作如是言：『我对苦圣諦，如实现观；对苦集圣諦，如实现观；对苦灭圣諦，如实现观；对顺苦灭道圣諦，如实现观，作正苦之边际。』为有此理。」</p></div>
<div class='div-other'><a id='mulu2394' />
<p class='h4'>〔三三〕第三　杖</p>
<p>二</p>
<p>「诸比丘！譬如将杖掷向空中，则或由头堕、或由中堕、或由尾堕。诸比丘！如是有无明盖、有爱结之众生，流转轮迴，或由此世往他世、或由他世来此世。何以故耶？诸比丘！乃不见四圣諦故。以何为四圣諦耶？</p>
<p>三</p>
<p>乃：苦圣諦、苦集圣諦、苦灭圣諦、顺苦灭道圣諦是。</p>
<p>四</p>
<p>是故诸比丘！于『此是苦』，应勉励！于『此是苦集』，应勉励！于『此是苦灭』，应勉励！于『此是顺苦灭道』，应勉励！」</p></div>
<div class='div-other'><a id='mulu2395' />
<p class='h4'>〔三四〕第四　衣</p>
<p>※二</p>
<p>「诸比丘！若衣、若头燃，应作何耶？」</p>
<p>「大德！若衣、若头燃，为扑息衣或头，应起增上之志欲，精进、勉励、势猛、不退、正念、正知。」</p>
<p>三</p>
<p>「诸比丘！〔可〕捨置燃衣或头而不作意，〔然〕对尚未如实现观之四圣諦，为现观，应起增上之志欲，精进、勉励、势猛、不退、正念、正知。以何为四圣諦耶？</p>
<p>四</p>
<p>乃：苦圣諦、苦集圣諦、苦灭圣諦、顺苦灭道圣諦是。</p>
<p>五</p>
<p>是故诸比丘！于『此是苦』，应勉励！于『此是苦集』，应勉励！于『此是苦灭』，应勉励！于『此是顺苦灭道』，应勉励！」</p></div>
<div class='div-other'><a id='mulu2396' />
<p class='h4'>〔三五〕第五　百枪</p>
<p>※二</p>
<p>「诸比丘！譬如有男子，有寿百岁、命百岁，有人对彼曰：『男子！汝于晨时分，以枪衝刺百次；日中时分，以枪衝刺百次；日夕时分，以枪衝刺百次。男子！汝每日被枪衝刺三百次，保有寿百岁、命百岁。百岁之后，对尚未现观之四圣諦，予现证。』诸比丘！知义趣之善男子，应善受之。何以故耶？</p>
<p>三</p>
<p>诸比丘！轮迴自无始有之，为枪所衝、为剑所衝、为斧所衝，不知其前际。诸比丘！虽如是者，诸比丘！我非说有苦有忧四圣諦之现观。诸比丘！我说有乐有喜四圣諦之现观。以何为四圣諦耶？</p>
<p>四</p>
<p>乃：苦圣諦、苦集圣諦、苦灭圣諦、顺苦灭道圣諦是。</p>
<p>五</p>
<p>是故诸比丘！于『此是苦』，应勉励！于『此是苦集』，应勉励！于『此是苦灭』，应勉励！于『此是顺苦灭道』应勉励！」</p></div>
<div class='div-other'><a id='mulu2397' />
<p class='h4'>〔三六〕第六　生类</p>
<p>※二</p>
<p>「诸比丘！譬如有男子，将此阎浮提中之草木枝叶，截集于一处，集之一处作成串，大海中之大生类贯成大串，大海中之中生类贯成中位之串，大海中之小生类贯成小串。诸比丘！然大海中麤大生类尚未摄者有之，若此阎浮提中之草木枝叶虽尽摄之，诸比丘！大海中仍有更多之小生类，不易贯串。何以故耶？</p>
<p>三</p>
<p>诸比丘！其自体微小故。诸比丘！如是众生界之恶趣为大。诸比丘！由如是大恶趣解脱之人，为见具足，于『此是苦』，如实了知；于『此是苦集』，如实了知；于『此是苦灭』；如实了知；于『此是顺苦灭道』，如实了知。</p>
<p>四</p>
<p>是故，诸比丘！于『此是苦』，应勉励！于『此是苦集』，应勉励！于『此是苦灭』，应勉励！于『此是顺苦灭道』，应勉励！」</p></div>
<div class='div-other'><a id='mulu2398' />
<p class='h4'>〔三七〕第七　日喻（一）</p>
<p>※二</p>
<p>「诸比丘！日轮上升时，前驱之前相，为有明相。诸比丘！如是对四圣諦、如实现观时，前驱之前相为正见。</p>
<p>三</p>
<p>诸比丘！于有正见之比丘，于『此是苦』，如实了知；于『此是苦集』，如实了知；于『此是苦灭』，如实了知；于『此是顺苦灭道』，如实了知，是为可期。</p>
<p>是故诸比丘！于『此是苦』，应勉励！于『此是苦集』，应勉励！于『此是苦灭』，应勉励！于『此是顺苦灭道』，应勉励！」</p></div>
<div class='div-other'><a id='mulu2399' />
<p class='h4'>〔三八〕第八　日喻（二）</p>
<p>※二</p>
<p>「诸比丘！若日月尚未出于世间，则大光明、大光耀尚未现，以致闇黑、闇冥而昼夜不分，不分月或半月、不分时节岁数。</p>
<p>三</p>
<p>诸比丘！日月出时，则大光明、大光耀现，无闇黑、无闇冥，分昼夜，分月、半月、分时节岁数。</p>
<p>四</p>
<p>诸比丘！如是者，若如来、应供、正等觉者尚未出，则大光明、大光耀犹不现，闇黑、闇冥而无四圣諦之教说，亦不说示、施设、建立、开演、分别、显了。</p>
<p>五</p>
<p>诸比丘！如来、应供、正等觉者出时，则大光明、大光耀现，无闇黑、无闇冥，有四圣諦之教说，则有施设、建立、开演、分别、显了。以何为四耶？</p>
<p>六</p>
<p>乃：苦圣諦、苦集圣諦、苦灭圣諦、顺苦灭道圣諦是。</p>
<p>七</p>
<p>是故诸比丘！于『此是苦』，应勉励！于『此是苦集』，应勉励！于『此是苦灭』，应勉励！于『此是顺苦灭道』，应勉励！」</p></div>
<div class='div-other'><a id='mulu2400' />
<p class='h4'>〔三九〕第九　因陀罗柱</p>
<p>※二</p>
<p>「诸比丘！诸沙门、婆罗门，于『此是苦』不如实了知，于『此是苦集』不如实了知，于『此是苦灭』不如实了知，于『此是顺苦灭道』不如实了知。观他沙门、婆罗门之面云：『此尊者，是知而知、见而见者耶？』</p>
<p>三</p>
<p>诸比丘！譬如棉、棉花之轻而受风吹时，置于平坦地面上，东风来则吹拂向西、西风来则吹拂向东、北风来则吹拂向南、南风来则吹拂向北。何以故耶？诸比丘！绵花轻之故。</p>
<p>四</p>
<p>诸比丘！如是诸沙门、婆罗门，于『此是苦』不如实知，于『此是苦集』不如实知，于『此是苦灭』不如实知，于『此是顺苦灭道』不如实知。观他沙门、婆罗门之面云：『此尊者为知而知、见而见者耶？』何以故耶？诸比丘！未观四圣諦故。</p>
<p>五</p>
<p>诸比丘！诸沙门、婆罗门，于『此是苦』如实了知，于『此是苦集』如实了知，于『此是苦灭』如实了知，于『此是顺苦灭道』如实了知。不观他沙门、婆罗门之面云：『此尊者为知而知、见而见者耶？』〔不观他面、不随他语。〕</p>
<p>六</p>
<p>诸比丘！譬如铁柱、因陀罗柱之根深善埋而不动不摇。若从东方大风雨来，亦不震、不动、不摇，若从西方大风雨来，亦不震、不动、不摇，若从北方大风雨来，亦不震、不动、不摇，若从南方大风雨来，亦不震、不动、不摇。何以故耶？诸比丘！根深之因陀罗柱善埋故。</p>
<p>七</p>
<p>诸比丘！如是诸沙门、婆罗门，于『此是苦』如实了知，于『此是苦集』如实了知，于『此是苦灭』如实了知，于『此是顺苦灭道』如实了知。不观他沙门、婆罗门之面云：『此尊者为知而知、见而见者耶？』何以故？诸比丘！善观四圣諦故。以何为四圣諦耶？</p>
<p>八</p>
<p>乃：苦圣諦、苦集圣諦、苦灭圣諦、顺苦灭道圣諦是。</p>
<p>九</p>
<p>是故诸比丘！于『此是苦』，应勉励！于『此是苦集』，应勉励！于『此是苦灭』，应勉励！于『此是顺苦灭道』，应勉励！」</p></div>
<div class='div-other'><a id='mulu2401' />
<p class='h4'>〔四〇〕第十　论师</p>
<p>※二</p>
<p>「诸比丘！若比丘于『此是苦』如实了知，于『此是苦集』如实了知，于『此是苦灭』如实了知，于『此是顺苦灭道』如实了知者，若从东方有沙门、婆罗门来，欲议论、求议论，为具他法而震动摇撼彼者，无有此理。若从西方……若从北方……若从南方有沙门、婆罗门来，欲议论求议论，为具他法而震动摇撼彼者，无有此理。</p>
<p>三</p>
<p>诸比丘！譬如有长十六肘之石柱，由根往下八肘，由根向上八肘。若从东方大风雨来，亦不震、不动、不摇，若从西方……若从北……若从南方大风雨来，亦不震、不动、不摇。何以故耶？诸比丘！根深而石柱被善埋故。</p>
<p>四</p>
<p>诸比丘！如是，若比丘于『此是苦』如实了知，于『此是苦集』如实了知，于『此是苦灭』如实了知，于『此是顺苦灭道』如实了知者，若从东方有沙门、婆罗门来，欲议论、求议论，为具他法而震动摇撼彼者，无有此理。若从西方……若从北方……若从南方有沙门、婆罗门来，欲议论、求议论，为具他法而震动摇撼彼者，无有此理。何以故耶？诸比丘！善观四圣諦故。以何为四圣諦耶？</p>
<p>八</p>
<p>乃：苦圣諦、苦集圣諦、苦灭圣諦、顺苦灭道圣諦是。</p>
<p>九</p>
<p>是故诸比丘！于『此是苦』，应勉励！于『此是苦集』，应勉励！于『此是苦灭』，应勉励！于『此是顺苦灭道』，应勉励！」</p></div>
<p>第四　申恕林品（终）</p>
<p>此中摄颂曰：</p>
<div class="lg">
<div class="lg-row"><div class="lg-cell" style="text-indent:7em">申恕佉提罗</div></div>
<!-- end of lg-row -->
<div class="lg-row"><div class="lg-cell" style="text-indent:7em">
<span class="corr">杖</span>与衣百枪</div></div>
<!-- end of lg-row -->
<div class="lg-row"><div class="lg-cell" style="text-indent:7em">生类二日喻</div></div>
<!-- end of lg-row -->
<div class="lg-row"><div class="lg-cell" style="text-indent:7em">因罗柱论师</div></div><!-- end of lg --></div></div>
<div class='div-other'><a id='mulu2402' />
<p class='h3'>第五　深嶮品</p>
<div class='div-other'><a id='mulu2403' />
<p class='h4'>〔四一〕第一　思惟</p>
<p>一</p>
<p>一时，世尊住竹林迦兰陀园。</p>
<p>二</p>
<p>于此处，世尊告诸比丘曰：</p>
<p>「诸比丘！往昔，有一男子，以『应于世间作思惟』，而往须摩竭陀池。来至须摩竭陀池之岸边坐，进入世间思惟。</p>
<p>三</p>
<p>诸比丘！彼男子于须摩竭陀池之岸，见四部军之入藕根。见已，思念：『我发狂矣，我狂乱矣，我见世间之所无者。』</p>
<p>四</p>
<p>诸比丘！时，彼男子走入都城，告大众曰：『诸大德！我发狂矣，诸大德！我狂乱矣，我见世间之所无者。』</p>
<p>『男子！汝云何发狂耶？云何狂乱耶？汝见世间所无者耶？』</p>
<p>五</p>
<p>『诸大德！于此，我出王舍城，以「应于世间作思惟」，而往须摩竭陀池。来至须摩竭陀池之岸边坐下，入于世间作思惟。诸大德！我于须摩竭陀池之岸，见四部军之入藕根。诸大德！如是，我发狂，如是，我狂乱，我见世间之所无者。』</p>
<p>『男子！汝实发狂矣，实为狂乱，汝之所见为世间所无者。』</p>
<p>六</p>
<p>诸比丘！然则，彼男子为见真实，非非实。诸比丘！往昔，天与阿修罗酣战。诸比丘！于彼战役，诸天胜，阿修罗败。阿修罗因败而惧，怖畏诸天由藕根入阿修罗宫。</p>
<p>七</p>
<p>是故诸比丘！勿于世间思惟，曰：『世间为常、世间为无常、世间为有边、世间为无边、命即是身、命与身为异、如来死后为有、如来死后为无、如来死后为亦有亦无、如来死后为亦非有亦非无。』何以故耶？</p>
<p>八</p>
<p>诸比丘！此思惟与义不相应，不达初梵行，不资厌患、离贪、灭尽、寂止、证智、等觉、涅槃。</p>
<p>九</p>
<p>诸比丘！汝等思惟时，于『此是苦』应思惟，于『此是苦集』应思惟，于『此是苦灭』应思惟，于『此是顺苦灭道』应思惟。何以故耶？</p>
<p>一〇</p>
<p>诸比丘！此思惟与义相应，为初梵行，资于厌患、离贪、灭尽、寂止、证智、等觉、涅槃。</p>
<p>一一</p>
<p>是故诸比丘！于『此是苦』，应勉励！于『此是苦集』，应勉励！于『此是苦灭』，应勉励！于『此是顺苦灭道』应勉励！」</p></div>
<div class='div-other'><a id='mulu2404' />
<p class='h4'>〔四二〕第二　深嶮</p>
<p>一</p>
<p>一时，世尊住王舍城耆闍崛山中。</p>
<p>二</p>
<p>时，世尊告诸比丘曰：</p>
<p>「诸比丘！往辩才峰，行昼日坐。」</p>
<p>彼诸比丘应诺世尊曰：</p>
<p>「唯唯，大德！」</p>
<p>三</p>
<p>时，世尊与众多比丘俱往辩才峰。有一比丘，于辩才峰见大深嶮。见已，白世尊曰：</p>
<p>「大德！大哉！此深嶮。大德！深嶮可怖畏。大德！可有比此深嶮更大、更怖畏之深嶮耶？」</p>
<p>「比丘！亦有比此深嶮更大、更怖畏之深嶮者。」</p>
<p>「大德！比此深嶮更大、更怖畏之深嶮为何耶？」</p>
<p>四</p>
<p>「比丘！于诸沙门、婆罗门，于『此是苦』不如实了知，于『此是苦集』不如实了知，于『此是苦灭』不如实了知，于『此是顺苦灭道』不如实了知者，则于生本之诸行乐着，老本之诸行乐着，死本之诸行乐着，愁、悲、苦、忧、恼本之诸行乐着。因乐着于生本诸行，乐着于老本诸行，乐着于死本诸行，乐着于愁、悲、苦、忧、恼本之诸行，则生本之诸行增长，老本之诸行增长，死本之诸行增长，愁、悲、苦、忧、恼本之诸行增长。因生本之诸行增长，老本之诸行增长，死本之诸行增长，愁、悲、苦、忧、恼本之诸行增长，则堕于生之深嶮，堕于老之深嶮，堕于死之深嶮，堕于愁、悲、苦、忧、恼之深嶮，不得解脱生，老，死，愁、悲、苦、忧、恼。吾云不得苦之解脱。</p>
<p>五</p>
<p>比丘！然诸沙门、婆罗门，于『此是苦』如实了知，于『此是苦集』如实了知，于『此是苦灭』如实了知，于『此是顺苦灭道』如实了知者，则不乐着于生本之诸行，不乐着于老本之诸行，不乐着于死本之诸行，不乐着于愁、悲、苦、忧、恼本之诸行。因不乐着于生本诸行，不乐着于老本诸行，不乐着于死本诸行，不乐着于愁、悲、苦、忧、恼本诸行，故生本诸行不增长，老本诸行不增长，死本诸行不增长，愁、悲、苦、忧、恼本诸行不增长。是以不堕生之深嶮，不堕老之深嶮，不堕死之深嶮，不堕愁、悲、苦、忧、恼之深嶮，而解脱生，老，死，愁、悲、苦、忧、恼。吾云得苦之解脱。</p>
<p>六</p>
<p>是故，诸比丘！『此是苦』，应勉励！『此是苦集』，应勉励！『此是苦灭』，应勉励！『此是顺苦灭道』，应勉励！」</p></div>
<div class='div-other'><a id='mulu2405' />
<p class='h4'>〔四三〕第三　热烦</p>
<p>※二</p>
<p>「诸比丘！有名大热之地狱。于彼处，眼所见之色，唯见非可爱相、不见可爱相，唯见非可乐相、不见可乐相，唯见非可意相、不见可意相。耳所闻之声……鼻所嗅之香……舌所味之味……身所触之所触……意所知之法，唯知非可爱相、不知可爱相，唯知非可乐相、不知可乐相，唯知非可意相、不知可意相。」</p>
<p>三</p>
<p>如是说示已。有一比丘白世尊曰：</p>
<p>「大德！大哉！此热烦。大德！甚大哉！此热烦。大德！可有比此热烦更大、更怖畏之热烦耶？」</p>
<p>「比丘！亦有比此热烦更大、更怖畏之热烦。」</p>
<p>「大德！比此热烦更大、更怖畏之热烦为何耶？」</p>
<p>四</p>
<p>「比丘！诸沙门、婆罗门，于『此是苦』不如实了知，于『此是苦集』不如实了知，于『此是苦灭』不如实了知，于『此是顺苦灭道』不如实了知者，于生本诸行乐着，于老本诸行乐着，于死本诸行乐着，于愁、悲、苦、忧、恼本诸行乐着。因乐着于生本诸行，乐着于老本诸行，乐着于死本诸行，乐着于愁、悲、苦、忧、恼本诸行，则生本诸行增长，老本诸行增长，死本诸行增长，愁、悲、苦、忧、恼本诸行增长。由生本诸行增长，则老本诸行增长，死本诸行增长，愁、悲、苦、忧、恼本诸行增长，故燃起生之热烦，燃起老之热烦，燃起死之热烦，燃起愁、悲、苦、忧、恼之热烦，而不得解脱生、老、死、愁、悲、苦、忧、恼。吾云不得苦之解脱。</p>
<p>五</p>
<p>比丘！然而诸沙门、婆罗门，于『此是苦』如实了知，于『此是苦集』如实了知，于『此是苦灭』如实了知，于『此是顺苦灭道』如实了知者，则不乐着于生本诸行，不乐着于老本诸行，不乐着于死本诸行，不乐着于愁、悲、苦、忧、恼本诸行。因不乐着于生本诸行，不乐着于老本诸行，不乐着于死本诸行，不乐着于愁、悲、苦、忧、恼本诸行，故生本诸行不增长，老本诸行不增长，死本诸行不增长，愁、悲、苦、忧、恼本诸行不增长。由生本诸行不增长，老本诸行不增长，死本诸行不增长，愁、悲、苦、忧、恼本诸行不增长，是以生之热烦不燃，老之热烦不燃，死之热烦不燃，愁、悲、苦、忧、恼之热烦不燃，而生、老、死、愁、悲、苦、忧、恼，得解脱。吾云得苦之解脱。</p>
<p>六</p>
<p>是故诸比丘！『此是苦』，应勉励！『此是苦集』，应勉励！『此是苦灭』，应勉励！此是『顺苦灭道』，应勉励！」</p></div>
<div class='div-other'><a id='mulu2406' />
<p class='h4'>〔四四〕第四　重阁堂</p>
<p>※二</p>
<p>「诸比丘！若作如是言：『我对苦圣諦未如实现观，对苦集圣諦未如实现观，对苦灭圣諦未如实现观，对顺苦灭道圣諦未如实现观，而作正苦之边际。』无有此理。</p>
<p>三</p>
<p>诸比丘！譬如作如是言：『我尚未作重阁堂之下层，即欲建筑其上层。』无有此理。诸比丘！如是，若作如是言：『我对苦圣諦未如实现观，对苦集圣諦未如实现观，对苦灭圣諦未如实现观，对顺苦灭道圣諦未如实现观，而作苦之边际。』无有此理。</p>
<p>四</p>
<p>诸比丘！若作如是言：『我对苦圣諦如实现观，对苦集圣諦如实现观，对苦灭圣諦如实现观，对顺苦灭道圣諦如实现观，而作正苦之边际。』有此道理。</p>
<p>五</p>
<p>诸比丘！譬如作如是言：『我既作重阁堂之下层已，再建立其上层。』有此道理。诸比丘！如是，若作如是言：『我对苦圣諦如实现观，对苦集圣諦如实现观，对苦灭圣諦如实现观，对顺苦灭道圣諦如实现观，而作正苦之边际。』有此道理。</p>
<p>六</p>
<p>是故诸比丘！『此是苦』，应勉励！『此是苦集』，应勉励！『此是苦灭』，应勉励！此是『顺苦灭道』，应勉励！」</p></div>
<div class='div-other'><a id='mulu2407' />
<p class='h4'>〔四五〕第五　毛</p>
<p>一</p>
<p>一时，世尊住毘舍城大林之重阁讲堂。</p>
<p>二</p>
<p>时，具寿阿难于晨朝时分，着下衣、持衣鉢，入毘舍城乞食。</p>
<p>三</p>
<p>具寿阿难见众多之离车童子，于会堂作弓射，自远处以矢柄射透小键孔，而箭箭相继不误。</p>
<p>四</p>
<p>见已，思念而言：「实则，此等离车童子为巧，实则，此等离车童子为极巧，所以能自远方以矢柄射透小键孔，而箭箭相继不误。」</p>
<p>五</p>
<p>时，具寿阿难，步至毘舍离乞食，食后由乞食归，来詣世尊住处。詣已，礼敬世尊，坐于一面。坐于一面之具寿阿难白世尊曰：</p>
<p>六</p>
<p>「大德！于此，我晨朝时分，着下衣、持衣鉢，入毘舍离乞食。大德！我见众多之离车童子，于会堂作弓射，由远方以矢柄射透小键孔，而箭箭相继不误。见已，思念言曰：『实则，此等离车童子为巧，实则，此等离车童子为极巧，所以能由远方以矢柄射透小键孔，而箭箭相继不误。』」</p>
<p>七</p>
<p>「阿难！于汝之意云何？自远方以矢柄射透小键孔，而箭箭相继不误。若将一根毫毛，分为百分，由其一端贯穿另一端，当以何者为难作难成耶？」</p>
<p>「大德！将一根毫毛分成百分，由其一端贯穿另一端，为更难作难成。」</p>
<p>八</p>
<p>「阿难！『此是苦』，如实通达，『此是苦集』，如实通达，『此是苦灭』，如实通达，『此是顺苦灭道』，如实通达者，是通达更难之通达。</p>
<p>九</p>
<p>是故阿难！『此是苦』，应勉励！『此是苦集』，应勉励！『此是苦灭』，应勉励！『此是顺苦灭道』，应勉励！」</p></div>
<div class='div-other'><a id='mulu2408' />
<p class='h4'>〔四六〕第六　闇黑</p>
<p>※二</p>
<p>「诸比丘！有无盖、无底之闇黑，具如是大神力、大威力之日月光，亦不能及于其中间。」</p>
<p>三</p>
<p>如是说示已，有一比丘白世尊曰：</p>
<p>「大德！大哉，闇黑。大德！甚大哉，闇黑。大德！可有其他比此闇黑更大、更怖畏之闇黑者耶？」</p>
<p>「比丘！比此闇黑更大、更怖畏之闇黑者，亦有。」</p>
<p>「大德！其他比此闇黑更大、更怖畏之闇黑者，为何耶？」</p>
<p>四</p>
<p>「比丘！于诸沙门、婆罗门，『此是苦』不如实了知，『此是苦集』不如实了知，『此是苦灭』不如实了知，『此是顺苦灭道』不如实了知者，则乐着于生本诸行，乐着于老本诸行，乐着于死本诸行，乐着于愁、悲、苦、忧、恼本诸行。因乐着于生本诸行，乐着于老本诸行，乐着于死本诸行，乐着于愁、悲、苦、忧、恼本诸行，故生本诸行增长，老本诸行增长，死本诸行增长，愁、悲、苦、忧、恼本诸行增长。由生本诸行增长，老本诸行增长，死本诸行增长，愁、悲、苦、忧、恼本诸行增长，而堕于生之闇黑，堕于老之闇黑，堕于死之闇黑，堕于愁、悲、苦、忧、恼之闇黑，而不得解脱生、老、死、愁、悲、苦、忧、恼。我云不得苦之解脱。</p>
<p>五</p>
<p>比丘！然诸沙门、婆罗门，于『此是苦』如实了知，『此是苦集』如实了知，『此是苦灭』如实了知，『此是顺苦灭道』如实了知者，则不乐着于生本诸行，不乐着于老本诸行，不乐着于死本诸行，不乐着于愁、悲、苦、忧、恼本诸行。因不乐着于生本诸行，不乐着于老本诸行，不乐着于死本诸行，不乐着于愁、悲、苦、忧、恼本诸行，故生本诸行不增长，老本诸行不增长，死本诸行不增长，愁、悲、苦、忧、恼本诸行不增长。由生本诸行不增长，老本诸行不增长，死本诸行不增长，愁、悲、苦、忧、恼本诸行不增长，而不堕于生之闇黑，不堕于老之闇黑，不堕于死之闇黑，不堕于愁、悲、苦、忧、恼之闇黑，而生、老、死、愁、悲、苦、忧、恼解脱。吾云得苦之解脱。</p>
<p>六</p>
<p>是故诸比丘！『此是苦』，应勉励！『此是苦集』，应勉励！『此是苦灭』，应勉励！『此是顺苦灭道』，应勉励！」</p></div>
<div class='div-other'><a id='mulu2409' />
<p class='h4'>〔四七〕第七　孔（一）</p>
<p>※二</p>
<p>「诸比丘！譬如有人，将一有孔之軛，投于大海中。有一盲龟，游行海中，百年上浮一次。</p>
<p>三</p>
<p>诸比丘！于汝等之意云何？彼百年上浮一次之盲龟，其头得入彼有一孔之軛否？」</p>
<p>「大德！或于某时亦可得然，但需经长时。」</p>
<p>四</p>
<p>「诸比丘！彼百年上浮一次之盲龟，其首入彼有一孔之軛，诸比丘！可速于愚者一度至堕处，再得人身者。何以故耶？</p>
<p>五</p>
<p>诸比丘！于彼堕处，了无法行、平等行、善业、福业，诸比丘！彼等互噉、噉弱者。何以故耶？</p>
<p>六</p>
<p>诸比丘！不见四圣諦故。何为四圣諦耶？乃：苦圣諦、苦集圣諦、苦灭圣諦、顺苦灭道圣諦是。</p>
<p>七</p>
<p>是故诸比丘！『此是苦』，应勉励！『此是苦集』，应勉励！『此是苦灭』，应勉励！『此是顺苦灭道』，应勉励！」</p></div>
<div class='div-other'><a id='mulu2410' />
<p class='h4'>〔四八〕第八　孔（二）</p>
<p>※二</p>
<p>「诸比丘！譬如此大地，悉是水。于此有人，将一有孔之軛投下，东风拂之向西，西风拂之向东，北风拂之向南，南风拂之向北。于此有一盲龟，游行海中，百年上浮一次。</p>
<p>三</p>
<p>诸比丘！于汝等之意云何？彼盲龟百年浮起一次，其首得入彼有一孔之軛否？」</p>
<p>「大德！彼盲龟百年浮起一次，其首入彼有一孔之軛，实为难得。」</p>
<p>四</p>
<p>「诸比丘！如是，得人身为难得。诸比丘！如是，如来、应供、正等觉者之出世为难得。诸比丘！如是，如来所说法、律出现于世为难得。</p>
<p>五</p>
<p>诸比丘！如今，已得人身；如来、应供、正等觉者既出世；如来所说之法、律，既现于世。</p>
<p>六</p>
<p>是故诸比丘！『此是苦』，应勉励！『此是苦集』，应勉励！『此是苦灭』，应勉励！『此是顺苦灭道』，应勉励！」</p></div>
<div class='div-other'><a id='mulu2411' />
<p class='h4'>〔四九〕第九　须弥（一）</p>
<p>※二</p>
<p>「诸比丘！譬如有人，于须弥山王之上，放置大如豆粒之石砾七个。</p>
<p>三</p>
<p>诸比丘！于汝等之意云何？放置其上豆粒大之七砾石，与须弥山王，何者为多耶？」</p>
<p>「大德！须弥山王为多，放置其上豆粒大之七砾石为少。于须弥山王上所置之豆粒大七砾石，乃不成算数、不成譬类、不成一分。」</p>
<p>四</p>
<p>「诸比丘！如是圣弟子，于见具足而现观者，已灭尽之苦为多、残者为少，于前之已灭尽之苦蕴，不成算数、不成譬类、不成一分。此是极七返。彼对『此是苦』，如实了知；于『此是苦集』，如实了知；于『此是苦灭』，如实了知；于『此是顺苦灭道』，如实了知。</p>
<p>五</p>
<p>是故诸比丘！于『此是苦』，应勉励！于『此是苦集』，应勉励！于『此是苦灭』，应勉励！于『此是顺苦灭道』，应勉励！」</p></div>
<div class='div-other'><a id='mulu2412' />
<p class='h4'>〔五〇〕第十　须弥（二）</p>
<p>※二</p>
<p>「诸比丘！譬如须弥山王灭尽，而唯独豆粒大之七石砾残存。</p>
<p>三</p>
<p>诸比丘！于汝等之意云何？须弥山之灭尽，与所残存之豆粒大之七砾石，何者为多耶？</p>
<p>大德！须弥山之灭尽者为多，所残存豆粒大之七砾石为少。此于须弥山之灭尽者，与所残存之豆粒大七砾石，非成算数、非成譬类、非成一分。</p>
<p>四</p>
<p>诸比丘！如是圣弟子，于见具足而现观者，则已灭尽之苦为多、所残存者为少，于前之已灭尽之苦蕴，不成算数、不成譬类、不成一分。此是极七返。彼对『此是苦』，如实知；『此是苦集』，如实知；『此是苦灭』，如实知；『此是顺苦灭道』，如实知。</p>
<p>五</p>
<p>是故诸比丘！『此是苦』，应勉励！『此是苦集』，应勉励！『此是苦灭』，应勉励！『此是顺苦灭道』，应勉励！」</p></div>
<p>第五　深嶮品（终）</p>
<p>此中摄颂曰：</p>
<div class="lg">
<div class="lg-row"><div class="lg-cell" style="text-indent:7em">思惟与深嶮</div></div>
<!-- end of lg-row -->
<div class="lg-row"><div class="lg-cell" style="text-indent:7em">热烦重阁堂</div></div>
<!-- end of lg-row -->
<div class="lg-row"><div class="lg-cell" style="text-indent:7em">毛闇黑二孔</div></div>
<!-- end of lg-row -->
<div class="lg-row"><div class="lg-cell" style="text-indent:7em">二节之须弥</div></div><!-- end of lg --></div></div>
<div class='div-other'><a id='mulu2413' />
<p class='h3'>第六　现观品</p>
<div class='div-other'><a id='mulu2414' />
<p class='h4'>〔五一〕第一　爪尖</p>
<p>※二</p>
<p>时，世尊将少许之尘，置于爪端，告诸比丘曰：</p>
<p>「诸比丘！于汝等之意云何？我爪端所置之少许尘，其与大地土，何者为多耶？」</p>
<p>「大德！大地土为多，世尊爪端所置之尘为少，于大地相比，世尊爪端所置之少许尘，非成算数、非成譬类、非成一分。」</p>
<p>三</p>
<p>「诸比丘！如是圣弟子，于见具足而现观者，则已灭尽之苦为多、所残存者为少，于前之已灭尽之苦蕴，非成算数、非成譬类、非成一分。此是极七返。彼对『此是苦』，如实知；『此是苦集』，如实知；『此是苦灭』，如实知；『此是顺苦灭道』，如实知。</p>
<p>四</p>
<p>是故诸比丘！于『此是苦』，应勉励！于『此是苦集』，应勉励！于『此是苦灭』，应勉励！于『此是顺苦灭道』，应勉励！」</p></div>
<div class='div-other'><a id='mulu2415' />
<p class='h4'>〔五二〕第二　湖池</p>
<p>※二</p>
<p>「诸比丘！譬如有湖池，长五十由旬、广五十由旬、深五十由旬，水盈满及岸。有人用草之尖端将水掬汲。</p>
<p>三</p>
<p>诸比丘！于汝等之意云何？用草尖所掬之水与湖池之水，何者为多耶？」</p>
<p>「大德！此湖池之水为多，草尖所掬之水为少，于湖池之水相比，用草尖所掬之水，非成算数、非成譬类、非成一分。」</p>
<p>四～五</p>
<p>「诸比丘！如是圣弟子……乃至……勉励！」</p></div>
<div class='div-other'><a id='mulu2416' />
<p class='h4'>〔五三〕第三　合流（一）</p>
<p>※二</p>
<p>「诸比丘！譬如于诸大河——恒河、耶符那、伊罗跋提、萨罗游、摩企之合流会合处，有人掬汲二三滴之水。</p>
<p>三</p>
<p>诸比丘！于汝等之意云何？所掬之二三滴水，与彼合流之水，何者为多耶？」</p>
<p>「大德！合流之水为多，所掬之二三滴水为少，于合流之水相比，二三滴之掬水乃非成算数、非成譬类、非成一分。」</p>
<p>四～五</p>
<p>「诸比丘！如是圣弟子……乃至……应勉励！」</p></div>
<div class='div-other'><a id='mulu2417' />
<p class='h4'>〔五四〕第四　合流（二）</p>
<p>※二</p>
<p>「诸比丘！譬如诸大河、恒河、耶符那、伊罗跋提、萨罗游、摩企之水灭尽，唯残存二三滴水。</p>
<p>三</p>
<p>诸比丘！于汝等之意云何？灭尽之合流水，与彼二三滴残水，何者为多耶？」</p>
<p>「大德！灭尽之合流之水为多，彼二三滴之残存水为少。于灭尽之合流水相比，二三滴之残存水乃非成算数、非成譬类、非成一分。」</p>
<p>四～五</p>
<p>「诸比丘！如是圣弟子……乃至……应勉励！」</p></div>
<div class='div-other'><a id='mulu2418' />
<p class='h4'>〔五五〕第五　地（一）</p>
<p>※二</p>
<p>「诸比丘！譬如有人，于大地上置七个大如枣核之土团。</p>
<p>三</p>
<p>诸比丘！于汝等之意云何？放置大地七个枣核大之土团，与此大地之土，何者为多耶？」</p>
<p>「大德！大地土为多，放置之七个枣核大土团为少，于大地土相比，放置之七个枣核大之土团，非成算数、非成譬类、非成一分。」</p>
<p>四～五</p>
<p>「诸比丘！如是圣弟子……乃至……应勉励！」</p></div>
<div class='div-other'><a id='mulu2419' />
<p class='h4'>〔五六〕第六　地（二）</p>
<p>※二</p>
<p>「诸比丘！譬如大地灭尽，唯残七个枣核大之土团。</p>
<p>三</p>
<p>诸比丘！于汝等之意云何？大地之灭尽，与所残存之七个枣核大之土团，何者为多耶？」</p>
<p>「大德！大地之灭尽者为多，所残存之七个枣核大之土团为少，于大地之灭尽相比，所残存之七枣核大之土团，乃非成算数、非成譬类、非成一分。」</p>
<p>四～五</p>
<p>「诸比丘！如是圣弟子……乃至……应勉励！」</p></div>
<div class='div-other'><a id='mulu2420' />
<p class='h4'>〔五七〕第七　海（一）</p>
<p>※「诸比丘！譬如有人，于大海中汲掬二三滴水。</p>
<p>三</p>
<p>诸比丘！于汝等之意云何？彼二三滴汲掬之水与大海之水，何者为多耶？」</p>
<p>「大德！大海之水为多，彼二三滴之掬水为少，于大海之水相比，二三滴之掬水乃非成算数、非成譬类、非成一分。」</p>
<p>四～五</p>
<p>「诸比丘！如是，圣弟子……乃至……应勉励！」</p></div>
<div class='div-other'><a id='mulu2421' />
<p class='h4'>〔五八〕第八　海（二）</p>
<p>※二</p>
<p>「诸比丘！譬如大海之水灭尽，唯残存二三滴之水。</p>
<p>三</p>
<p>诸比丘！于汝等之意云何？灭尽之大海水，与彼二三滴之残水，何者为多耶？」</p>
<p>「大德！灭尽之大海水为多，彼二三滴之残水为少，于灭尽之大海水，彼二三滴之残水，乃非成算数、非成譬类、非成一分。」</p>
<p>四～五</p>
<p>「诸比丘！如是、圣弟子……乃至……应勉励！」</p></div>
<div class='div-other'><a id='mulu2422' />
<p class='h4'>〔五九〕第九　山喻（一）</p>
<p>※二</p>
<p>「诸比丘！譬如有人，于雪山王之上置放七个芥子粒大之石砾。</p>
<p>三</p>
<p>诸比丘！于汝等之意云何？置放之七个芥子粒大之石砾，与雪山王相比，何者为多耶？」</p>
<p>「大德！雪山王为多，放置其上之七个芥子粒大石砾为少，于雪山王，放置其上之七个芥子粒大石砾，为非成算数、非成譬类、非成一分。」</p>
<p>四～五</p>
<p>「诸比丘！如是，圣弟子……乃至……应勉励！」</p></div>
<div class='div-other'><a id='mulu2423' />
<p class='h4'>〔六〇〕第十　山喻（二）</p>
<p>※二</p>
<p>「诸比丘！譬如雪山王灭尽，唯独残存七个芥子粒大之石砾。</p>
<p>三</p>
<p>诸比丘！于汝等之意云何？雪山王之灭尽与所残存七芥子粒大之石砾，何者为多耶？」</p>
<p>「大德！雪山王之灭尽为多，所残存之七个芥子粒大之石砾为少，于雪山王之灭尽，所残存七芥子粒大石砾，非成算数、非成譬类、非成一分。」</p>
<p>四</p>
<p>「诸比丘！如是圣弟子，于见具足，而已现观，则已灭尽之苦为多，所残存之苦为少，于前之已灭尽之苦蕴，为非成算数、非成譬类、非成一分。此是极七返。彼于『此是苦』，如实了知；于『此是苦集』，如实了知；于『此是苦灭』，如实了知；于『此是顺苦灭道』，如实了知。</p>
<p>五</p>
<p>是故诸比丘！『此是苦』，应勉励！『此是苦集』，应勉励！『此是苦灭』，应勉励！『此是顺苦灭道』，应勉励！」</p></div>
<p>第六　现观品（终）</p>
<p>此中摄颂曰：</p>
<div class="lg">
<div class="lg-row"><div class="lg-cell" style="text-indent:7em">爪顶与湖池</div></div>
<!-- end of lg-row -->
<div class="lg-row"><div class="lg-cell" style="text-indent:7em">二节之合流</div></div>
<!-- end of lg-row -->
<div class="lg-row"><div class="lg-cell" style="text-indent:7em">二地与二海</div></div>
<!-- end of lg-row -->
<div class="lg-row"><div class="lg-cell" style="text-indent:7em">二节山之喻</div></div><!-- end of lg --></div></div>
<div class='div-other'><a id='mulu2424' />
<p class='h3'>第七　生穀广说品（一）</p>
<div class='div-other'><a id='mulu2425' />
<p class='h4'>〔六一〕第一　餘处</p>
<p>※二</p>
<p>时，世尊将少许之尘，置于爪端，告诸比丘曰：</p>
<p>三</p>
<p>「诸比丘！于汝等之意云何？我爪端所置之少许尘，与大地土相比，何者为多耶？」</p>
<p>「大德！大地土为多，世尊爪端所置之少许尘为少，于大地土，世尊爪端所置之少许尘，非成算数、非成譬类、非成一分。」</p>
<p>四</p>
<p>「诸比丘！如是，再生于人中之众生为少，由人再生他处之众生为多。何以故耶？</p>
<p>五</p>
<p>诸比丘！不观四圣諦故。以何为四圣諦耶？乃苦圣諦、苦集圣諦、苦灭圣諦、顺苦灭道圣諦是。</p>
<p>六</p>
<p>是故诸比丘！『此是苦』，应勉励；『此是苦集』，应勉励；『此是苦灭』，应勉励！『此是顺苦灭道』，应勉励！」</p></div>
<div class='div-other'><a id='mulu2426' />
<p class='h4'>〔六二〕第二　边地</p>
<p>※二</p>
<p>时，世尊将少许之尘，置于爪端，告诸比丘曰：</p>
<p>三</p>
<p>「诸比丘！于汝等之意云何？我爪端所置之少许尘与大地土相比，何者为多耶？」</p>
<p>「大德！大地土为多，世尊爪端所置之少许尘为少，于大地土，世尊爪端所置少许尘，乃非成算数、非成譬类、非成一分。」</p>
<p>四</p>
<p>「诸比丘！如是，再生于中国之众生为少，再生于边地、无知夷狄中之众生为多……乃至……」</p></div>
<div class='div-other'><a id='mulu2427' />
<p class='h4'>〔六三〕第三　慧</p>
<p>※四</p>
<p>「诸比丘！如是，成就圣慧眼之众生为少，随无明愚痴之众生为多……乃至……」</p></div>
<div class='div-other'><a id='mulu2428' />
<p class='h4'>〔六四〕第四　酒</p>
<p>※四</p>
<p>「诸比丘！如是，远离饮酒之众生为少，不远离饮酒之众生为多……乃至……」</p></div>
<div class='div-other'><a id='mulu2429' />
<p class='h4'>〔六五〕第五　水</p>
<p>※四</p>
<p>「诸比丘！如是，陆生之众生为少，水生之众生为多……乃至……」</p></div>
<div class='div-other'><a id='mulu2430' />
<p class='h4'>〔六六〕第六　母</p>
<p>※四</p>
<p>「诸比丘！如是，孝于母之众生为少，不孝于母之众生为多……乃至……」</p></div>
<div class='div-other'><a id='mulu2431' />
<p class='h4'>〔六七〕第七　父</p>
<p>※四</p>
<p>「诸比丘！如是，孝于父之众生为少，不孝于父之众生为多……乃至……」</p></div>
<div class='div-other'><a id='mulu2432' />
<p class='h4'>〔六八〕第八　沙门</p>
<p>※四</p>
<p>「诸比丘！如是，尊重沙门之众生为少，不尊重沙门之众生为多……乃至……」</p></div>
<div class='div-other'><a id='mulu2433' />
<p class='h4'>〔六九〕第九　婆罗门</p>
<p>※四</p>
<p>「诸比丘！如是，尊重婆罗门之众生为少，不尊重婆罗门之众生为多……乃至……」</p></div>
<div class='div-other'><a id='mulu2434' />
<p class='h4'>〔七〇〕第十　尊重</p>
<p>※四</p>
<p>「诸比丘！如是，尊重族姓中最胜者之众生为少，不尊重族姓中最胜者之众生为多……乃至……」</p></div>
<p>第七　生穀广说品（一）（终）</p>
<p>此中摄颂曰：</p>
<div class="lg">
<div class="lg-row"><div class="lg-cell" style="text-indent:7em">餘处与边地</div></div>
<!-- end of lg-row -->
<div class="lg-row"><div class="lg-cell" style="text-indent:7em">慧与酒与水</div></div>
<!-- end of lg-row -->
<div class="lg-row"><div class="lg-cell" style="text-indent:7em">母父与沙门</div></div>
<!-- end of lg-row -->
<div class="lg-row"><div class="lg-cell" style="text-indent:7em">婆罗门尊重</div></div><!-- end of lg --></div></div>
<div class='div-other'><a id='mulu2435' />
<p class='h3'>第八　生穀广说品（二）</p>
<div class='div-other'><a id='mulu2436' />
<p class='h4'>〔七一〕第一　生</p>
<p>※四</p>
<p>「诸比丘！如是，远离杀生之众生为少，不远离杀之众生为多。何以故耶……乃至……」</p></div>
<div class='div-other'><a id='mulu2437' />
<p class='h4'>〔七二〕第二　不与</p>
<p>※四</p>
<p>「诸比丘！如是，远离不与取之众生为少，不远离不与取之众生为多……乃至……」</p></div>
<div class='div-other'><a id='mulu2438' />
<p class='h4'>〔七三〕第三　欲</p>
<p>※四</p>
<p>「诸比丘！如是，远离欲邪行之众生为少，不远离欲邪行之众生为多……乃至……」</p></div>
<div class='div-other'><a id='mulu2439' />
<p class='h4'>〔七四〕第四　妄语</p>
<p>※四</p>
<p>「诸比丘！如是，远离妄语之众生为少，不远离妄语之众生为多……乃至……」</p></div>
<div class='div-other'><a id='mulu2440' />
<p class='h4'>〔七五〕第五　离间语</p>
<p>※四</p>
<p>「诸比丘！如是，远离离间语之众生为少，不远离离间语之众生为多……乃至……」</p></div>
<div class='div-other'><a id='mulu2441' />
<p class='h4'>〔七六〕第六　麤恶语</p>
<p>※四</p>
<p>「诸比丘！如是，远离麤恶语之众生为少，不远离麤恶语之众生为多……乃至……」</p></div>
<div class='div-other'><a id='mulu2442' />
<p class='h4'>〔七七〕第七　杂秽语</p>
<p>※四</p>
<p>「诸比丘！如是，远离杂秽语之众生为少，不远离杂秽语之众生为多……乃至……」</p></div>
<div class='div-other'><a id='mulu2443' />
<p class='h4'>〔七八〕第八　种子</p>
<p>※四</p>
<p>「诸比丘！如是，远离损坏草木之众生为少，不远离损坏草木之众生为多……乃至……」</p></div>
<div class='div-other'><a id='mulu2444' />
<p class='h4'>〔七九〕第九　非时</p>
<p>※四</p>
<p>「诸比丘！如是，远离非时食之众生为少，不远离非时食之众生为多……乃至……」</p></div>
<div class='div-other'><a id='mulu2445' />
<p class='h4'>〔八〇〕第十　薰香涂香</p>
<p>※四</p>
<p>「诸比丘！如是，远离华鬘、薰香、涂香之所持、庄严之众生为少，不远离华鬘、薰香、涂香、之所持、庄严之众生为多……乃至……」</p></div>
<p>第八　生穀广说品（二）（终）</p>
<p>此中摄颂曰：</p>
<div class="lg">
<div class="lg-row"><div class="lg-cell" style="text-indent:7em">生及不与欲</div></div>
<!-- end of lg-row -->
<div class="lg-row"><div class="lg-cell" style="text-indent:7em">妄语离间语</div></div>
<!-- end of lg-row -->
<div class="lg-row"><div class="lg-cell" style="text-indent:7em">麤恶杂秽语</div></div>
<!-- end of lg-row -->
<div class="lg-row"><div class="lg-cell" style="text-indent:7em">种子与非时</div></div>
<!-- end of lg-row -->
<div class="lg-row"><div class="lg-cell" style="text-indent:7em">薰香与涂香</div></div><!-- end of lg --></div></div>
<div class='div-other'><a id='mulu2446' />
<p class='h3'>第九　生穀广说品（三）</p>
<div class='div-other'><a id='mulu2447' />
<p class='h4'>〔八一〕第一　舞蹈</p>
<p>※四</p>
<p>「诸比丘！如是，远离舞蹈、歌谣、音乐、观剧之众生为少，不远离舞蹈、歌谣、音乐、观剧之众生为多……乃至……」</p></div>
<div class='div-other'><a id='mulu2448' />
<p class='h4'>〔八二〕第二　牀</p>
<p>※四</p>
<p>「诸比丘！如是，远离高牀、大牀之众生为少，不远离高牀、大牀之众生为多……乃至……」</p></div>
<div class='div-other'><a id='mulu2449' />
<p class='h4'>〔八三〕第三　银</p>
<p>※四</p>
<p>「诸比丘！如是，远离金银收受之众生为少，不远离金银收受之众生为多……乃至……」</p></div>
<div class='div-other'><a id='mulu2450' />
<p class='h4'>〔八四〕第四　穀</p>
<p>※四</p>
<p>「诸比丘！如是，远离生穀收受之众生为少，不远离生穀收受之众生为多……乃至……」</p></div>
<div class='div-other'><a id='mulu2451' />
<p class='h4'>〔八五〕第五　肉</p>
<p>※四</p>
<p>「诸比丘！如是，远离生肉收受之众生为少，不远离生肉收受之众生为多……乃至……」</p></div>
<div class='div-other'><a id='mulu2452' />
<p class='h4'>〔八六〕第六　童女</p>
<p>※四</p>
<p>「诸比丘！如是，远离妇女童女收受之众生为少，不远离妇女童女收受之众生为多……乃至……」</p></div>
<div class='div-other'><a id='mulu2453' />
<p class='h4'>〔八七〕第七　婢</p>
<p>※四</p>
<p>「诸比丘！如是，远离奴婢收受之众生为少，不远离奴婢收受之众生为多……乃至……」</p></div>
<div class='div-other'><a id='mulu2454' />
<p class='h4'>〔八八〕第八　山羊、羊</p>
<p>※四</p>
<p>「诸比丘！如是，远离收受山羊、羊之众生为少，不远离收受山羊、羊之众生为多……乃至……」</p></div>
<div class='div-other'><a id='mulu2455' />
<p class='h4'>〔八九〕第九　鷄、猪</p>
<p>※四</p>
<p>「诸比丘！如是，远离收受鷄、猪之众生为少，不远离收受鷄、猪之众生为多……乃至……」</p></div>
<div class='div-other'><a id='mulu2456' />
<p class='h4'>〔九〇〕第十　象</p>
<p>※四</p>
<p>「诸比丘！如是，远离收受象、牛、马、骡马之众生为少，不远离收受象、牛、马、骡马之众生为多……乃至……」 </p></div>
<p>第九　生穀广说品（三）（终）</p>
<p>此中摄颂曰：</p>
<div class="lg">
<div class="lg-row"><div class="lg-cell" style="text-indent:7em">舞蹈与牀银</div></div>
<!-- end of lg-row -->
<div class="lg-row"><div class="lg-cell" style="text-indent:7em">穀肉与童女</div></div>
<!-- end of lg-row -->
<div class="lg-row"><div class="lg-cell" style="text-indent:7em">婢与山羊羊</div></div>
<!-- end of lg-row -->
<div class="lg-row"><div class="lg-cell" style="text-indent:7em">鷄猪以及象</div></div><!-- end of lg --></div></div>
<div class='div-other'><a id='mulu2457' />
<p class='h3'>第一〇　生穀广说品（四）</p>
<div class='div-other'><a id='mulu2458' />
<p class='h4'>〔九一〕第一　田</p>
<p>※四</p>
<p>「诸比丘！如是，远离收受田地之众生为少，不远离收受田地之众生为多……乃至……」</p></div>
<div class='div-other'><a id='mulu2459' />
<p class='h4'>〔九二〕第二　买卖</p>
<p>※四</p>
<p>「诸比丘！如是，远离买卖之众生为少，不远离买卖之众生为多……乃至……」</p></div>
<div class='div-other'><a id='mulu2460' />
<p class='h4'>〔九三〕第三　使</p>
<p>※四</p>
<p>「诸比丘！如是，远离遣使与行使业之众生为少，不远离遣使与行使业之众生为多……乃至……」</p></div>
<div class='div-other'><a id='mulu2461' />
<p class='h4'>〔九四〕第四　伪秤</p>
<p>※四</p>
<p>「诸比丘！如是，远离伪秤、伪货、伪斗之众生为少，不远离伪秤、伪货、伪斗之众生为多……乃至……」</p></div>
<div class='div-other'><a id='mulu2462' />
<p class='h4'>〔九五〕第五　虚伪</p>
<p>※四</p>
<p>「诸比丘！如是，远离贿赂、虚伪、骗诈、欺瞒之众生为少，不远离贿赂、虚伪、骗诈、欺瞒之众生为多……乃至……」</p></div>
<div class='div-other'><a id='mulu2463' />
<p class='h4'>〔九六～一〇一〕第六～十一　掠夺强盗</p>
<p>※四</p>
<p>「诸比丘！如是，远离割截、杀、缚、埋伏、掠夺、强盗之众生为少，不远离割截、杀、缚、埋伏、掠夺、强盗之众生为多……乃至……</p>
<p>诸比丘！乃不观四圣諦故。以何为四圣諦耶？</p>
<p>五</p>
<p>即：苦圣諦、苦集圣諦、苦灭圣諦、顺苦灭道圣諦。</p>
<p>六</p>
<p>是故诸比丘！于『此是苦』，应勉励！于『此是苦集』，应勉励！于『此是苦灭』，应勉励！于『此是顺苦灭道』，应勉励！」</p></div>
<div class='div-other'><a id='mulu2464' />
<p class='h4'>〔一〇二〕第十三　五趣（一）</p>
<p>※二</p>
<p>时，世尊将少许尘，置于爪端，告诸比丘曰：</p>
<p>三</p>
<p>「诸比丘！于汝等之意云何？我爪端所置之少许尘与大地土相比，何者为多耶？」</p>
<p>「大德！大地土为多，世尊爪端所置之少许尘为少，于大地土，世尊爪端所置之少许尘，乃非成算数、非成譬类、非成一分。」</p>
<p>※四</p>
<p>「诸比丘！如是，由人死歿，再生于人中之众生为少，由人死歿，再生于地狱之众生为多……乃至……」</p></div>
<div class='div-other'><a id='mulu2465' />
<p class='h4'>〔一〇三〕第十三　五趣（二）</p>
<p>※四</p>
<p>诸比丘！如是，由人死歿，再生于人中之众生为少，由人死歿，再生于畜生之众生为多……乃至……</p></div>
<div class='div-other'><a id='mulu2466' />
<p class='h4'>〔一〇四〕第十四　五趣（三）</p>
<p>※四</p>
<p>诸比丘！如是，由人死歿，再生于人中之众生为少，由人死歿，再生于饿鬼趣之众生为多……乃至……</p></div>
<div class='div-other'><a id='mulu2467' />
<p class='h4'>〔一〇五～一〇七〕第十五～十七　五趣（四～六）</p>
<p>※四</p>
<p>诸比丘！如是，由人死歿，再生于人中之众生为少，由人死歿，再生于地狱……再生于畜生……再生于饿鬼趣之众生为多……乃至……</p></div>
<div class='div-other'><a id='mulu2468' />
<p class='h4'>〔一〇八～一一〇〕第十八～二十　五趣（七～九）</p>
<p>※四</p>
<p>诸比丘！如是，由人死歿，再生于人中之众生为少，由人死歿，再生于地狱……再生于畜生……再生于饿鬼趣之众生为多……乃至……</p></div>
<div class='div-other'><a id='mulu2469' />
<p class='h4'>〔一一一～一一三〕第二十～二十三　五趣（一〇～一二）</p>
<p>※四</p>
<p>诸比丘！如是，由人死歿，再生于人中之众生为少，由人死歿，再生于地狱……再生于畜生……再生于饿鬼趣之众生为多……乃至……</p></div>
<div class='div-other'><a id='mulu2470' />
<p class='h4'>〔一一四～一一六〕第二十四～第二十六　五趣（一三～一五）</p>
<p>※四</p>
<p>诸比丘！如是，由地狱死歿，再生于人中之众生为少，由地狱死歿，再生于地狱……再生于畜生……再生于饿鬼趣之众生为多……乃至……</p></div>
<div class='div-other'><a id='mulu2471' />
<p class='h4'>〔一一七～一一九〕第二十七～二十九　五趣（一六～一八）</p>
<p>※四</p>
<p>诸比丘！如是，由人、地狱死歿，再生于中之众生为少，由地狱死歿，再生于地狱……再生于畜生……再生于饿鬼趣之众生为多……乃至……</p></div>
<div class='div-other'><a id='mulu2472' />
<p class='h4'>〔一二〇～一二二〕第三十～三十二　五趣（一九～二一）</p>
<p>四</p>
<p>诸比丘！如是，由畜生死歿，再生于人中之众生为少，由畜生死歿，再生于地狱……再生于畜生……再生于饿鬼趣之众生为多……乃至……</p></div>
<div class='div-other'><a id='mulu2473' />
<p class='h4'>〔一二三～一二五〕第三十三～三十五　五趣（二二～二四）</p>
<p>※四</p>
<p>诸比丘！如是，由饿鬼趣死歿，再生于天中之众生少，由畜生死歿，再生于地狱……再生于畜生……再生于饿鬼趣之众生多……乃至……</p></div>
<div class='div-other'><a id='mulu2474' />
<p class='h4'>〔一二六～一二八〕第三十六～三十八　五趣（二五～二七）</p>
<p>※四</p>
<p>诸比丘！如是，由饿鬼趣死歿，再生于人中之众生为少，由饿鬼趣死歿，再生于地狱……再生于畜生……再生于饿鬼趣之众生为多……乃至……</p></div>
<div class='div-other'><a id='mulu2475' />
<p class='h4'>〔一二九〕第三十九　五趣（二八）</p>
<p>※四</p>
<p>诸比丘！如是，由饿鬼趣死歿，再生于天中之众生为少，由饿鬼趣死歿，再生于地狱之众生为多……乃至……</p></div>
<div class='div-other'><a id='mulu2476' />
<p class='h4'>〔一三〇〕第四十　五趣（二九）</p>
<p>※四</p>
<p>诸比丘！如是，由饿鬼趣死歿，再生于天中之众生为少，再生于饿鬼趣之众生为多……乃至……</p></div>
<div class='div-other'><a id='mulu2477' />
<p class='h4'>〔一三一〕第四十一　五趣（三〇）</p>
<p>※四</p>
<p>「诸比丘！如是，由饿鬼趣死歿，再生于天中之众生为少，由饿鬼趣死歿，再生于于饿鬼趣之众生为多。何以故耶？</p>
<p>诸比丘！乃不观四圣諦故。何为四圣諦耶？</p>
<p>五</p>
<p>即：苦圣諦、苦集圣諦、苦灭圣諦、顺苦灭道圣諦是。</p>
<p>六</p>
<p>是故诸比丘！于『此是苦』，应勉励！于『此是苦集』，应勉励！于『此是苦灭』，应勉励！于『此是顺苦灭道』，应勉励！」</p>
<p>七</p>
<p>世尊如是说示已，彼诸比丘喜悦，对世尊之所说欢喜。</p></div>
<p>生穀广说轮广说（终）</p>
<p>摄颂曰：</p>
<div class="lg">
<div class="lg-row"><div class="lg-cell" style="text-indent:7em">田与买卖使</div></div>
<!-- end of lg-row -->
<div class="lg-row"><div class="lg-cell" style="text-indent:7em">伪秤与虚伪</div></div>
<!-- end of lg-row -->
<div class="lg-row"><div class="lg-cell" style="text-indent:7em">对掠夺强盗</div></div>
<!-- end of lg-row -->
<div class="lg-row"><div class="lg-cell" style="text-indent:7em">远离者为少</div></div>
<!-- end of lg-row -->
<div class="lg-row"><div class="lg-cell" style="text-indent:7em">不者有情多</div></div>
<!-- end of lg-row -->
<div class="lg-row"><div class="lg-cell" style="text-indent:7em">及依于五趣</div></div>
<!-- end of lg-row -->
<div class="lg-row"><div class="lg-cell" style="text-indent:7em">从而说此品</div></div><!-- end of lg --></div>
<p>第一二　諦相应（终）</p>
<div class="lg">
<div class="lg-row"><div class="lg-cell" style="text-indent:7em">道觉支念处</div></div>
<!-- end of lg-row -->
<div class="lg-row"><div class="lg-cell" style="text-indent:7em">根与正勤力</div></div>
<!-- end of lg-row -->
<div class="lg-row"><div class="lg-cell" style="text-indent:7em">神足阿那律</div></div>
<!-- end of lg-row -->
<div class="lg-row"><div class="lg-cell" style="text-indent:7em">静虑入出息</div></div>
<!-- end of lg-row -->
<div class="lg-row"><div class="lg-cell" style="text-indent:7em">预流以及諦</div></div>
<!-- end of lg-row -->
<div class="lg-row"><div class="lg-cell" style="text-indent:7em">世尊所说示</div></div><!-- end of lg --></div>
<p>大篇相应（终）</p></div></div></div>
</div><!-- end of div[@id='body'] -->
</body></html>
