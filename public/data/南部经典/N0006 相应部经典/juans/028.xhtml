<html xmlns="http://www.w3.org/1999/xhtml">
<head>
  <title>相应部经典</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<div class='div-other'><a id='mulu1005' />
<p class='h2'>第七　舍利弗相应</p>
<div class='div-other'><a id='mulu1006' />
<p class='h3'>第一　离</p>
<p>一</p>
<p>尔时具寿舍利弗，住舍卫城祇树林给孤独园。</p>
<p>二</p>
<p>时，具寿舍利弗，清晨之时、着下衣，持鉢衣，入舍卫城乞食。</p>
<p>三</p>
<p>行于舍卫城乞食。食后从乞食还，往安陀林，以行昼日坐。</p>
<p>四</p>
<p>入安陀林已，于一树下昼日坐。</p>
<p>五</p>
<p>时，具寿舍利弗，晡时从静坐起，往祇树给孤独园。</p>
<p>六</p>
<p>具寿阿难见具寿舍利弗从远方来，见而言于具寿舍利弗曰：</p>
<p>「友舍利弗！汝之诸根清淨，颜色清淨皎洁。具寿舍利弗今日依何而住耶？」</p>
<p>七</p>
<p>「友！于此处我离诸欲、离诸不善法、离有寻、有伺，生喜、乐具足而住初静虑。友！此时我思惟，我入初静虑，我乃入初静虑，我则不出初静虑。」</p>
<p>八</p>
<p>具寿舍利弗，如是善于长夜断我慢、我所慢、慢、随眠，故具寿舍利弗，思惟：「我入初静虑，我乃入初静虑，我则不出初静虑。」</p></div>
<div class='div-other'><a id='mulu1007' />
<p class='h3'>第二　无寻</p>
<p>一～五</p>
<p>〔尔时，具寿舍利弗〕舍卫城……乃至……</p>
<p>六</p>
<p>具寿阿难见具寿舍利弗从远方来。见而言于具寿舍利弗：</p>
<p>「友舍利弗！汝之诸根清淨，颜色清淨皎洁，具寿舍利弗今日依何而住耶？」</p>
<p>七</p>
<p>「友！于此我能为寻伺寂静故，内淨心住一趣、无寻无伺而从三摩地，生喜、乐具足住第二静虑。友！此时我思惟我入第二静虑，我乃入第二静虑，我则为不出第二静虑。」</p>
<p>八</p>
<p>具寿舍利弗于如是长夜，善断我慢、我所慢、慢、随眠，故具寿舍利弗思惟：「我入第二静虑，我乃入第二静虑、我则不为出第二静虑。」</p></div>
<div class='div-other'><a id='mulu1008' />
<p class='h3'>第三　喜</p>
<p>一～六</p>
<p>〔尔时，具寿舍利弗〕舍卫城……乃至……</p>
<p>具寿阿难见具寿舍利弗从远……乃至……言于：</p>
<p>「友舍利弗！汝之诸根清淨，颜色清淨皎洁。具寿舍利弗今日依何而住耶？」</p>
<p>七～八</p>
<p>「友！于此我以离喜故住于捨，身正受乐正念正知，如诸圣者之宣说，有捨念乐住，具足住第三静虑……乃至广说……。」</p></div>
<div class='div-other'><a id='mulu1009' />
<p class='h3'>第四　捨</p>
<p>一～六</p>
<p>〔尔时，具寿舍利弗〕舍卫城……乃至……</p>
<p>「友舍利弗！汝之诸根清淨，颜色清淨皎洁。具寿舍利弗今日依何而住耶？」</p>
<p>七～八</p>
<p>「友！于此我断乐、断苦故，及先已灭喜、忧故，不苦不乐而捨念清淨，具足住于第四静虑。友！此时我……乃至……为不出……」</p></div>
<div class='div-other'><a id='mulu1010' />
<p class='h3'>第五　虚空</p>
<p>一～六</p>
<p>〔尔时，具寿舍利弗〕舍卫城……乃至……具寿阿难……乃至……</p>
<p>七～八</p>
<p>「友！于此我超越一切之色想故，灭有对想故，不作意种种想故，为虚空无边，具足住虚空无边处……乃至……为不出……」</p></div>
<div class='div-other'><a id='mulu1011' />
<p class='h3'>第六　识</p>
<p>一～六</p>
<p>〔尔时，具寿舍利弗〕舍卫城……乃至……具寿阿难……乃至……</p>
<p>七～八</p>
<p>「友！于此我超越一切虚空无边处，为识无边，具足住识无边处……乃至……无不出……」</p></div>
<div class='div-other'><a id='mulu1012' />
<p class='h3'>第七　无所有处</p>
<p>一～六</p>
<p>〔尔时，具寿舍利弗〕舍卫城……乃至……</p>
<p>七～八</p>
<p>「友！于此我超越一切识无边处，具足住少无所有及无所有处……乃至……为无出……」</p></div>
<div class='div-other'><a id='mulu1013' />
<p class='h3'>第八　有想</p>
<p>一～六</p>
<p>〔尔时，具寿舍利弗〕舍卫城……乃至……</p>
<p>七～八</p>
<p>「友！于此我超越一切无所有处，具足住非想、非非想处……乃至……为无出……」</p></div>
<div class='div-other'><a id='mulu1014' />
<p class='h3'>第九　灭</p>
<p>一～六</p>
<p>〔尔时，具寿舍利弗〕舍卫城……乃至……</p>
<p>七</p>
<p>「友！于此我超越非想、非非想处，具足住灭想受。友！此时我思惟我入灭想受，我乃入灭想受，我则不为出灭想受。」</p>
<p>八</p>
<p>具寿舍利弗善于如是长夜断我慢、我所慢、慢、随眠，故具寿舍利弗思惟：「我入灭想受，我乃入灭想受，我则不为出灭想受。」</p></div>
<div class='div-other'><a id='mulu1015' />
<p class='h3'>第十　淨口</p>
<p>一</p>
<p>尔时，具寿舍利弗住王舍城竹林迦兰陀园。</p>
<p>二</p>
<p>时具寿舍利弗，清晨之时，着下衣，持鉢、衣，入王舍城乞食。于王舍城行每家乞食，而倚于一壁食施食。</p>
<p>三</p>
<p>时名淨口出家尼者，来具寿舍利弗之处，来而言于具寿舍利弗曰：</p>
<p>四</p>
<p>「沙门！汝乃以口向下而食耶？」</p>
<p>「姊妹！我非以口向下而食。」</p>
<p>五</p>
<p>「沙门！然则仰口而食耶？」</p>
<p>「姊妹！我非仰口而食。」</p>
<p>六</p>
<p>「沙门！然则口向四方而食耶？」</p>
<p>「姊妹！我非口向四方而食。」</p>
<p>七</p>
<p>「沙门！然则口向四维而食耶？」</p>
<p>「姊妹！我非口向四维而食。」</p>
<p>八</p>
<p>「沙门！问以口向下而食者，言我非以口向下而食。沙门！然则若问仰口而食耶？言我非仰口而食。沙门！然则若问以口向四方而食耶？言我非以口向四方而食。沙门！然则若问口向四维而食耶？言我非以口向四维而食。沙门！然者汝如何而食耶？」</p>
<p>九</p>
<p>「姊妹！沙门、婆罗门，谓依事明、畜生明，以邪命为生活者，姊妹！彼沙门、婆罗门名为以口向下而食。</p>
<p>一〇</p>
<p>姊妹！沙门、婆罗门，谓依占星明、畜生明，以邪命为生活者，姊妹！彼沙门、婆罗门名为仰口而食。</p>
<p>一一</p>
<p>姊妹！沙门、婆罗门从事遣使、使节，以邪命为生活者，彼沙门、婆罗门名为口向四方而食。</p>
<p>一二</p>
<p>姊妹！沙门、婆罗门，谓依占卜明、畜生明，以邪命为生活者。姊妹！彼沙门、婆罗门名为口向四维而食。</p>
<p>一三</p>
<p>姊妹！我非所谓依事明、畜生明，以邪命为生活者。非所谓依占星明、畜生明，以邪命为生活者。非从事遣使、使节，以邪命为生活。非依卜占明、畜生明，以邪命为生活者。我以法求食，以法求食而食。」</p>
<p>一四</p>
<p>时、淨口出家尼即往王舍城之里巷四衢告之曰：</p>
<p>「沙门释子等如法受食，沙门释子等无过而受食。施沙门释子等食。」</p></div>
<p>舍利弗相应（终）</p>
<p>此摄颂曰：</p>
<div class="lg">
<div class="lg-row"><div class="lg-cell" style="text-indent:7em">离与无寻</div></div>
<!-- end of lg-row -->
<div class="lg-row"><div class="lg-cell" style="text-indent:7em">喜捨等四</div></div>
<!-- end of lg-row -->
<div class="lg-row"><div class="lg-cell" style="text-indent:7em">虚空与识</div></div>
<!-- end of lg-row -->
<div class="lg-row"><div class="lg-cell" style="text-indent:7em">及无所有</div></div>
<!-- end of lg-row -->
<div class="lg-row"><div class="lg-cell" style="text-indent:7em">有想灭九</div></div>
<!-- end of lg-row -->
<div class="lg-row"><div class="lg-cell" style="text-indent:7em">淨口等十</div></div><!-- end of lg --></div></div></div>
</div><!-- end of div[@id='body'] -->
</body></html>
