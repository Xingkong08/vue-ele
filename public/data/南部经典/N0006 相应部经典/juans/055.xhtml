<html xmlns="http://www.w3.org/1999/xhtml">
<head>
  <title>相应部经典</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<div class='div-other'><a id='mulu2275' />
<p class='h2'>第十一　预流相应</p>
<div class='div-other'><a id='mulu2276' />
<p class='h3'>第一　鞞纽多罗品</p>
<div class='div-other'><a id='mulu2277' />
<p class='h4'>〔一〕第一　王</p>
<p>一～二</p>
<p>舍卫城。</p>
<p>三</p>
<p>「诸比丘！转轮王主宰四洲，予以统治，身坏命终后，生善趣、天世，为忉利天之朋辈。于欢喜园为天女众所围遶，天之五欲<span class='corr'>丰</span>足全备而住，但亦四法不得成就，不能解脱地狱，不能解脱畜生，不能解脱饿鬼趣，不能解脱恶生、恶趣、堕处。</p>
<p>四</p>
<p>诸比丘！圣弟子依摶食而活，着弊坏衣，然成就四法，于解脱地狱，于解脱畜生，于解脱饿鬼趣，于解脱恶生、恶趣、堕处。何为四法耶？</p>
<p>五</p>
<p>诸比丘！此处有圣弟子，于佛成就证淨，曰：『彼世尊为应供、正等觉、明行足、善逝、世间解、无上士、调御丈夫、天人师、佛、世尊也。』</p>
<p>六</p>
<p>于法成就证淨，曰：『世尊之法为善说、现见、不时、来见、引导、智者应自知也。』</p>
<p>七</p>
<p>于僧成就证淨，曰：『世尊之声闻众为妙行者，世尊之声闻众为直行者，世尊之声闻众为应理行者，世尊之声闻众，为和敬行者，谓四双八辈者是。世尊之声闻众，为应请、极应请、应供养、应合掌、世间无上福田。』</p>
<p>八</p>
<p>对圣者之所乐不破、不穿、不杂、不秽，离脱，智者所讚，不执取，成就能发三摩地之戒。</p>
<p>九</p>
<p>此乃成就四法。</p>
<p>一〇</p>
<p>诸比丘！于获得四洲及获得四法，获得四洲是不及获得四法之十六分之一。」</p></div>
<div class='div-other'><a id='mulu2278' />
<p class='h4'>〔二〕第二　预流</p>
<p>※三</p>
<p>「诸比丘！圣弟子如成就四法者，则为预流，堕法灭、决定、趣向等觉。何为四法耶？</p>
<p>四</p>
<p>诸比丘！于此有圣弟子，于佛成就证淨，曰：『彼世尊为应供、正等觉、明行足、善逝、世间解、无上士、调御丈夫、天人师、佛、世尊。』</p>
<p>五～六</p>
<p>于法……于僧……</p>
<p>七</p>
<p>对圣者之所乐不破、不穿、不杂、不秽，离脱，智者所讚，不执取，成就能发三摩地之戒。</p>
<p>八</p>
<p>诸比丘！圣弟子成就此四法者，则为预流，堕法灭、决定、趣向等觉。」</p>
<p>九</p>
<p>如是世尊说示。如是善逝说已，师说曰：</p>
<div class="lg">
<div class="lg-row"><div class="lg-cell" style="text-indent:7em">有信有戒有淨信</div></div>
<!-- end of lg-row -->
<div class="lg-row"><div class="lg-cell" style="text-indent:7em">若以如是观法者</div></div>
<!-- end of lg-row -->
<div class="lg-row"><div class="lg-cell" style="text-indent:7em">时经安乐之梵行</div></div>
<!-- end of lg-row -->
<div class="lg-row"><div class="lg-cell" style="text-indent:7em">而于究尽可得至</div></div><!-- end of lg --></div></div>
<div class='div-other'><a id='mulu2279' />
<p class='h4'>〔三〕第三　长寿</p>
<p>一</p>
<p>一时，世尊住王舍城竹林迦兰陀园。</p>
<p>二</p>
<p>其时，长寿优婆塞因病而困苦，得重患。</p>
<p>三</p>
<p>时，长寿优婆塞告乃父树提居士曰：</p>
<p>「居士！去至世尊住处，至已，以我语向世尊之足行头面礼，云：『大德！长寿优婆塞因病而困苦，得重患，彼向世尊之足行头面礼。』并白：『愿大德世尊哀愍，去至长寿优婆塞住宅。』」</p>
<p>「唯唯！吾儿！」</p>
<p>树提居士应诺长寿优婆塞，来至世尊住处。至已，敬礼世尊，坐于一方。</p>
<p>四</p>
<p>坐于一方之树提居士，白世尊曰：</p>
<p>「大德！长寿优婆塞因病而困苦，得重患。彼向世尊之足行头面礼，彼白曰：『愿大德世尊哀愍之，请至长寿优婆塞住宅。』」世尊默然听许。</p>
<p>五</p>
<p>时，世尊着下衣、持衣鉢，来至长寿优婆塞住宅。至已，就设座。坐已，世尊对长寿优婆塞言曰：</p>
<p>「长寿！能忍否？能耐否？苦受有退不进、知减退不知增进否？」</p>
<p>「大德！难忍，难耐，病苦有进无退，知增进而不知减退。」</p>
<p>六</p>
<p>「长寿！然则汝当如是学：『我于佛成就证淨，谓：彼世尊为应供、正等觉、明行足、善逝、世间解、无上士、调御丈夫、天人师、佛、世尊。于法……于僧……对圣者之所乐不破、不穿、不杂、不秽，离脱，智者所讚，不执取，成就能发三摩地之戒。』长寿！汝当如是而学。」</p>
<p>七</p>
<p>「大德！世尊所说之四预流支，于我而有，我亦与此法俱有。大德！我于佛成就证淨，谓：彼世尊为应供、正等觉、明行足，善逝、世间解、无上士、调御丈夫、天人师、佛、世尊。于法……于僧……对圣者之所乐不破、不穿、不杂、不秽，离脱，智者所讚，不执取，成就能发三摩地之戒。」</p>
<p>「长寿！然汝依此四预流支，更当修习六顺明分法。</p>
<p>八</p>
<p>长寿！汝于此一切诸行，当作无常观，无常即苦想，苦即无我想，断想、离贪想、灭想而住。长寿！汝当如是学。」</p>
<p>「大德！世尊所说之六顺明分法，于我有之，我亦与此法俱有。大德！我于一切诸行，以无常而观。无常即苦想，苦即无我想，断想、离贪想、灭想而住。</p>
<p>九</p>
<p>大德！然则我灭后，但念令此树提居士灭困惑。」</p>
<p>树提居士曰：</p>
<p>「吾儿长寿！勿作如是念。吾儿长寿！唯对世尊之所说，当善作意。」</p>
<p>一〇</p>
<p>时，世尊如是对长寿优婆塞教诫后，即从座起离去。</p>
<p>一一</p>
<p>时，长寿优婆塞于世尊离去未久，即告命终</p>
<p>一二</p>
<p>时，有众多之比丘，来至世尊之住在处，至已，敬礼世尊，坐于一面。坐于一面之彼诸比丘，白世尊曰：</p>
<p>「大德！长寿优婆塞略受世尊教诫后，即已命终。彼往何趣？受何之生耶？」</p>
<p>「诸比丘！长寿优婆塞为贤明，于法随法行，以法事不恼于我。</p>
<p>一三</p>
<p>诸比丘！长寿优婆塞依五下分结尽，为化生者也，于彼处般涅槃，由彼世得不还之法。」</p></div>
<div class='div-other'><a id='mulu2280' />
<p class='h4'>〔四〕第四　舍利弗（一）</p>
<p>一</p>
<p>一时，具寿舍利弗与具寿阿难，住舍卫城祇树林给孤独园。</p>
<p>二</p>
<p>时，具寿阿难于夕时分由宴默起，至具寿舍利弗住处，至已，与具寿舍利弗俱相交谈庆慰、欢喜、感铭之语后，坐于一面。坐于一面之具寿阿难，言具寿舍利弗曰：</p>
<p>三</p>
<p>「友舍利弗！对依何法成就之彼众生，世尊予以作『是预流，堕法灭、决定、趣向等觉』记别耶？」</p>
<p>「友！对依四法成就之彼众生，世尊予作『是预流，堕法灭、决定、趣向等觉』之记别。何为四法耶？</p>
<p>四</p>
<p>友！于此有圣弟子，于佛成就证淨，谓：『彼世尊为应供、正等觉、明行足、善逝、世间解、无上士、调御丈夫、天人师、佛、世尊。于法……于僧……对圣者之所乐不破、不穿、不杂、不秽，离脱，智者所讚，不执取，成就能发三摩地之戒。』</p>
<p>五</p>
<p>友！对依此四法成就之彼众生，世尊予作：『是预流，堕法灭、决定、趣向等觉』之记别。」</p></div>
<div class='div-other'><a id='mulu2281' />
<p class='h4'>〔五〕第五　舍利弗（二）</p>
<p>※二</p>
<p>时，具寿舍利弗来至世尊住处。至已，敬礼世尊，坐于一面。时世尊对坐于一面之具寿舍利弗曰：</p>
<p>三</p>
<p>「舍利弗！预流支、预流支之谓者，舍利弗！以何为预流支耶？」</p>
<p>「大德！亲近善士为预流支，听闻正法为预流支，如理作意为预流支，法随法行为预流支。」</p>
<p>「善哉！舍利弗！善哉！舍利弗！亲近善士为预流支，听闻正法为预流支，如理作意为预流支，法随法行为预流支。</p>
<p>四</p>
<p>舍利弗！谓流、流者，舍利弗！以何为流耶？」</p>
<p>「大德！八支圣道为流也，谓：正见、正思惟、正语、正业、正命、正<span class='corr'>精</span>进、正念、正定是。」</p>
<p>「善哉、善哉！舍利弗！八支圣道为流，谓：正见、正思惟、正语、正业、正命正精住、正念、正定是。</p>
<p>五</p>
<p>舍利弗！谓预流者、预流者，舍利弗！以何为预流者耶？」</p>
<p>「大德！成就此八支圣道者，名之为预流者，某甲名、某甲姓之具寿。」</p>
<p>「善哉！善哉！舍利弗！成就此八支圣道者，名之为预流者，某甲名、某甲姓之具寿。」</p></div>
<div class='div-other'><a id='mulu2282' />
<p class='h4'>〔六〕第六　工匠</p>
<p>一</p>
<p>舍卫城因缘。</p>
<p>二</p>
<p>其时，众多之比丘作世尊之衣，思念：「于三月后，世尊将整衣出外游行。」</p>
<p>三</p>
<p>其时，有工匠梨师达多与富兰那，因所需要而住于萨道卡（Sadhuka）村。工匠梨师达多与富兰那闻说：「众多之比丘为世尊做衣服，思念：『于三月后，世尊将整衣出外游行』。」</p>
<p>四</p>
<p>时工匠梨师达多与富兰那令一男子佇立一旁，并告之曰：</p>
<p>「男子！汝若见世尊、应供、正等觉者到来，即告我等。」</p>
<p>五</p>
<p>彼男子佇立二三日，始见世尊由远方来，见已，来至工匠梨师达多与富兰那住处。至已，向工匠梨师达多与富兰那曰：</p>
<p>「大德！世尊、应供、正等觉者来矣。」</p>
<p>六</p>
<p>时，工匠梨师达多与富兰那，来至世尊住处。至已，敬礼世尊，随从于世尊之后。</p>
<p>七</p>
<p>时，世尊离道路来至一树下。至已，就坐设座。工匠梨师达多与富兰那，再次敬礼世尊，坐于一面。坐于一面之工匠梨师达多与富兰那，白世尊曰：</p>
<p>八</p>
<p>「大德！闻世尊离舍卫城欲往拘萨罗游行时，以世尊远离我等而不悦、有忧。大德！闻世尊离舍卫城至拘萨罗游行时，以世尊远离我等而不悦、有忧。</p>
<p>九</p>
<p>大德！闻世尊离拘萨罗欲往摩罗游行时，以世尊远离我等而不悦、有忧。大德！闻世尊离拘萨罗游行至摩罗时，以世尊远离我等而不悦、有忧。</p>
<p>一〇</p>
<p>大德！闻世尊由摩罗游行欲往跋耆时，以世尊远离我等而不悦、有忧。大德！闻世尊由摩罗游行至跋耆时，以世尊远离我等而不悦、有忧。</p>
<p>一一</p>
<p>大德！闻世尊由跋耆游行欲往伽尸时，以世尊远离我等而不悦、有忧。大德！闻世尊由跋耆游行至伽尸时，以世尊远离我等而不悦、有忧。</p>
<p>一二</p>
<p>大德！闻世尊由伽尸游行欲往摩竭陀时，以世尊远离我等而不悦、有忧。大德！闻世尊由伽尸游行至摩竭陀时，以世尊远离我等而不悦、有忧。</p>
<p>一三</p>
<p>大德！闻世尊由摩竭陀游行欲往伽尸时，以世尊接近我等，欢悦而喜。大德！闻世尊由摩竭陀游行至伽尸时，以世尊接近我等，欢悦而喜。</p>
<p>一四</p>
<p>大德！闻世尊由伽尸……至跋耆……乃至……</p>
<p>一五</p>
<p>……由跋耆……至摩罗……乃至……</p>
<p>一六</p>
<p>……由摩罗……至拘萨罗……乃至……</p>
<p>一七</p>
<p>大德！闻世尊由拘萨罗游行往舍卫城时，以世尊接近我等，欢悦而喜。大德！闻世尊住舍卫城祇树林给孤独园时，以世尊接近我等，大悦而大喜。」</p>
<p>一八</p>
<p>「工匠！然则在家为憒挠，是尘垢处；出家为空闲。工匠！应勿放逸。」</p>
<p>一九</p>
<p>「大德！比我等之憒挠，更为憒挠、更憒挠之类尚有。」</p>
<p>「工匠！何为比汝等之憒挠，更为憒挠、更憒挠之类耶？」</p>
<p>二〇</p>
<p>「大德！拘萨罗王波斯匿欲往游园时，我等调御拘萨罗王波斯匿乘用之象，并将拘萨罗王波斯匿可爱可意之宫女，载之一人在前、一人在后。大德！彼姊妹有如是香，犹如掀开之香篋、亦如香庄严之王女。大德！彼姊妹若是身触则如绵，犹如绵花、亦如生长于安乐之王女。大德！其时，应护象，应护彼姊妹，自亦应相护。</p>
<p>二一</p>
<p>大德！我等于彼姊妹，并不认有起恶心。大德！然此憒挠为比〔在家〕更为憒挠、更憒挠之类。」</p>
<p>二二</p>
<p>「工匠！然而在家为憒挠，是尘垢处；出家为空闲。工匠！应勿放逸。</p>
<p>二三</p>
<p>工匠！圣弟子成就四法者，则为预流，堕法灭、决定、趣向等觉。以何为四法耶？</p>
<p>二四</p>
<p>工匠！于此有圣弟子，于佛成就证淨，谓：『彼世尊为应供、正等觉、明行足、善逝、世间解、无上士、调御丈夫、天人师、佛、世尊』。</p>
<p>于法……于僧……</p>
<p>以离慳吝、垢秽之心于家而住，常布施、自布施。以弃捨为喜，于乞应施，以布施、以部分布施为喜。</p>
<p>工匠！圣弟子对此四法成就者，则为预流，堕法灭、决定、趣向等觉。</p>
<p>二五</p>
<p>工匠！汝等于佛成就证淨，谓：『彼世尊为应供、正等觉、明行足、善逝、世间解、无上士、调御丈夫、天人师、佛、世尊。』</p>
<p>于法……于僧……</p>
<p>在家如有少分之施物者，则皆于具戒者、善法者，无有差别。</p>
<p>二六</p>
<p>工匠！于汝等之意云何？于布施，与汝等同等者，于拘萨罗国中有若干耶？」</p>
<p>二七</p>
<p>「大德！幸哉！福哉！世尊如是对我等之示知。」</p></div>
<div class='div-other'><a id='mulu2283' />
<p class='h4'>〔七〕第七　鞞纽多罗</p>
<p>一</p>
<p>如是我闻。一时，世尊与大比丘众俱，游行拘萨罗国，入一名曰鞞纽多罗之拘萨罗婆罗门村。</p>
<p>二</p>
<p>鞞纽多罗之婆罗门居士闻：「释子沙门瞿昙，乃由释种出家，与大比丘众俱，游行拘萨罗国至鞞纽多罗。又彼尊者瞿昙扬如是善名称，谓：『彼世尊为应供、正等觉、明行足、善逝、世间解、无上士、调御丈夫、天人师、佛、世尊。』彼于天、魔、梵世、沙门、婆罗门、人天众，说自证知、现证，彼对初善、中善、后善，说示义理文句具足之法，显示纯一圆满清淨之梵行，善哉！得见如是之应供者。」</p>
<p>三</p>
<p>时，彼鞞纽多罗之婆罗居士，来至世尊住处。至已，敬礼世尊，坐于一面者有之，与世尊俱相交谈庆慰、欢喜、感铭之语者有之，向世尊合掌坐于一面者有之，于世尊面前，告以姓名，坐于一面者有之，或默然坐之者亦有。</p>
<p>四</p>
<p>坐于一面之彼鞞纽多罗婆罗门居士，白世尊曰：</p>
<p>「尊瞿昙！我等有如是之欲、之志、之意趣，曰：于有多儿之憒乱处而住，受有迦尸衣、栴檀，持有华鬘、香、涂香，享有金银，死后命终，生于善趣天世。尊瞿昙！请为有如是之欲、之志、之意趣之我等，说示法要，以使我等，得住于多儿之憒乱处，受有迦尸衣、栴檀，持有华鬘、香、涂香，享有金银，死后命终，得生善趣天世。」</p>
<p>五</p>
<p>「居士等！我对汝等说自利之法门，且諦听，当善作意，我即当说。」</p>
<p>「唯唯！大德！」</p>
<p>彼鞞纽多罗之婆罗门居士应诺世尊。</p>
<p>世尊说示曰：</p>
<p>「居士等！何为自利法门耶？</p>
<p>六</p>
<p>居士等！于此，圣弟子当如是思择：『我欲生、不欲死，欲乐而厌苦。我欲生、不欲死，欲乐而厌苦，若有夺我命者，则于我为不可爱、不可意。他亦欲生、不欲死，欲乐而厌苦，若我夺其命者，则我为不可爱、不可意。于我为不可爱、不可意之法，于他亦为不可爱、不可意之法。于我为不可爱、不可意之法，我云何加诸于他耶？』如是思择，则自离杀生，并劝他亦离杀生，讚歎离杀生。如是身行之边际清淨。</p>
<p>七</p>
<p>居士等！复次，圣弟子如是思择：『于我所不与而盗取者，则于我为不可爱、不可意。若我，对他之所不与而盗取者，则我非为可爱、可意。于我为不可爱、不可意之法，于他亦为不可爱、不可意之法。将于我为不可爱、不可意之法，我云何加诸于他耶？』如是思择，则自离于不与取，并劝他亦离不与取，讚歎离于不与取。如是身行之边际清淨。</p>
<p>八</p>
<p>居士等！复次，圣弟子如是思择：『若有与我妻交者，则于我为不可爱、不可意。若我与他妻交者，则我不为可爱、可意。于我为不可爱、不可意之法，于他亦为不可爱、不可意之法。将于我为不可爱、不可意之法，我云何加诸于他耶？』如是思择，则自离于欲邪行，并劝他亦离于欲邪行，讚歎离于欲邪行。如是身行之边际清淨。</p>
<p>九</p>
<p>居士等！复次，圣弟子如是思择：『若有以虚誑语损我利者，则于我为不可爱、不可意。若我以虚誑语损他之利者，则我为不可爱、不可意。于我为不可爱、不可意之法，于他亦为不可爱、不可意之法。将于我为不可爱、不可意之法，我云何加诸于他耶？』如是思择，则自离虚誑语，并劝他亦离虚誑语，讚歎离虚誑语。如是语行之边际清淨。</p>
<p>一〇</p>
<p>居士等！复次，圣弟子如是思择：『若有以离间语，使我与友背离者，则于我为不可爱、不可意。若我以离间语，使他与友背离者，则我为不可爱、不可意。于我为不可爱、不可意之法，于他亦为不可爱、不可意之法。将于我为不可爱、不可意之法，我云何加诸于他耶？』如是思择，则自离离间语，并劝他亦离离间语，讚歎离离间语。如是语行之边际清淨。</p>
<p>一一</p>
<p>居士等！复次，圣弟子如是思择：『若有对我出麤恶语者，则于我为不可爱、不可意。若我对他出麤恶语者，则我为不可爱、不可意。于我为不可爱、不可意之法，于他亦为不可爱、不可意之法。将于我为不可爱、不可意之法，我云何加诸于他耶？』如是思择，则自离麤恶语，并劝他亦离麤恶语，讚歎离麤恶语。如是语行之边际清淨。</p>
<p>一二</p>
<p>居士等！复次，圣弟子如是思择：『若有对我出杂秽语者，则于我为不可爱、不可意。若我对他出杂秽语者，则我为不可爱、不可意。于我为不可爱、不可意之法，于他亦为不可爱、不可意之法。将于我为不可爱、不可意之法，我云何加诸于他耶？』如是思择，则自离杂秽语，并劝他亦离杂秽语，讚歎离杂秽语。如是语行之边际清淨。</p>
<p>一三</p>
<p>彼时，于佛成就证淨，曰：『彼世尊为应供、正等觉、明行足、善逝、世间解、无上士、调御丈夫、天人师、佛、世尊。』</p>
<p>一四</p>
<p>于法成就证淨，曰：『世尊之法为善说、现见、不时来、见、引导、智者应自知。』</p>
<p>一五</p>
<p>于僧成就证淨，曰：『世尊之声闻众为妙行者，世尊之声闻众为直行者，世尊之声闻众为应理行者，世尊之声闻众为和敬行者，此谓四双八辈者是。世尊之声闻众为应请、极应请、应供养、应合掌、世间无上福田。』</p>
<p>一六</p>
<p>于圣者之所乐不破、不穿、不杂、不秽，离脱，智者所讚，不执取，成就能发三摩地之戒。</p>
<p>一七</p>
<p>居士等！圣弟子成就此七正法故，依此四愿处若欲者，则自记别，得：『地狱尽、畜生尽、饿鬼趣尽、恶生恶趣尽、堕处尽，成预流，堕法灭、决定、趣向等觉。』」</p>
<p>一八</p>
<p>如是说示已。鞞纽多罗之婆罗门居士，白世尊曰：</p>
<p>「稀有哉！尊瞿昙！……乃至……我等归依世尊瞿昙与法及比丘众。尊瞿昙！容我等，自今日始，至命终止，终生归依为优婆塞。」</p></div>
<div class='div-other'><a id='mulu2284' />
<p class='h4'>〔八〕第八　繁耆迦精舍（一）</p>
<p>一</p>
<p>如是我闻。一时，世尊住那梨迦村之繁耆迦精舍。</p>
<p>二</p>
<p>时，具寿阿难来至世尊住处，至已，白世尊曰：</p>
<p>「大德！一名遮楼之比丘命终矣，彼往何之趣，受何之生耶？大德！一名难陀之比丘尼命终矣。彼往何之趣，受何之生耶？大德！一名须达之优婆塞命终矣，彼往何之趣，受何之生耶？大德！一名善生之优婆塞命终矣，彼往何之趣，受何之生耶？」</p>
<p>三</p>
<p>「阿难！遮楼比丘命终，依诸漏尽，于无漏心解脱、慧解脱，于现法自证知、现证，具足而住。阿难！难提比丘尼命终，彼五下分结徧尽，而为化生于彼处般涅槃，不还此世。阿难！须达优婆塞命终，三结徧尽，贪瞋痴弱而为一来，唯一之来此世，作苦之边际。阿难！善生优婆夷命终，依三结徧尽，而为预流，堕法灭、决定、趣向等觉。</p>
<p>四</p>
<p>阿难！为人，命终并非稀有事，各各命终时，来我处问此义，阿难！此对如来是憒乱。阿难！故命名曰法镜，而说法门。圣弟子成就于此，若欲者，则自记别，得：『地狱尽、畜生尽、饿鬼趣尽、恶生恶趣尽、堕处尽，为预流，堕法灭、决定、趣向等觉。』</p>
<p>五</p>
<p>阿难！圣弟子成就何之法镜法门，若欲者，则自记别，得：『地狱尽、畜生尽、饿鬼趣尽、恶生恶趣尽、堕处尽，为预流，堕法灭、决定、趣向等觉』耶？</p>
<p>六</p>
<p>阿难！于此有圣弟子，于佛成就证淨，曰：『彼世尊为应供、正等觉、明行足、善逝、世间解、无上士、调御丈夫、天人师、佛、世尊。』于法……于僧……于圣者之所乐不破、不穿、不杂、不秽，离脱，智者所讚，不执取，成就能发三摩地之戒。</p>
<p>七</p>
<p>阿难！圣弟子成就此法镜法门，若欲者，则自记别，得：『地狱尽、畜生尽、饿鬼趣尽、恶生恶趣尽、堕处尽，为预流，堕法灭、决定、趣向等觉』。」</p></div>
<div class='div-other'><a id='mulu2285' />
<p class='h4'>〔九〕第九　繁耆迦精舍（二）</p>
<p>※二</p>
<p>坐于一面之具寿阿难，白世尊曰：</p>
<p>「大德！曰阿育之比丘已命终矣，彼往何趣？受何之生耶？大德！曰阿育之比丘尼已命终矣，彼往何趣？受何之生耶？大德！曰阿育之优婆塞已命终矣，彼往何趣？受何之生耶？大德！曰阿育之优婆夷已命终矣，彼往何趣？受何之生耶？」</p>
<p>三～六</p>
<p>「阿难！阿育比丘命终，依诸漏尽，对无漏心解脱、慧解脱，于现法自证知、现证，具足而住……（同前经之因缘）</p>
<p>七</p>
<p>阿难！如成就此法镜法门，若欲者，则自记别，得：『地狱尽、畜生尽、饿鬼趣尽、恶生恶趣尽、堕处尽，为预流，堕法灭、决定、趣向等觉』。」</p></div>
<div class='div-other'><a id='mulu2286' />
<p class='h4'>〔一〇〕第十　繁耆迦精舍（三）</p>
<p>※二</p>
<p>坐于一面之具寿阿难，白世尊曰：</p>
<p>「大德！曰罽迦舍之那梨迦优婆塞已命终矣，彼往何之趣？受何之生耶？大德！曰佉楞迦罗之那梨迦优婆塞……曰尼迦吒之那梨迦优婆塞……曰迦多梨沙婆……曰他梨舍[少/兔]……曰藪达利舍[少/兔]……曰跋陀罗……曰须跋陀罗之那梨迦优婆塞，已命终矣，彼往何之趣？受何之生耶？」</p>
<p>三</p>
<p>「阿难！罽迦舍优婆塞命终，五下分结尽，而为化生，于彼处般涅槃，自彼世不还。阿难！佉楞迦罗……尼迦吒……迦多梨沙婆……他梨舍[少/兔]……藪达利舍[少/兔]……跋陀罗……须跋陀罗优婆塞命终，五下分结尽，而为化生，于彼处般涅槃，自彼世不还。</p>
<p>四</p>
<p>阿难！五十餘之优婆塞于那梨迦命终，五下分结徧尽，为化生，于彼处般涅槃，自彼世不还。阿难！九十餘之优婆塞于那梨迦命终，三结徧尽，贪瞋痴弱，而为一来，唯一来此世，住苦之边际。阿难！五百六之优婆塞于那梨迦命终，依三结徧尽，为预流，堕法灭、决定、趣向等觉。</p>
<p>五</p>
<p>阿难！为人，命终并非稀有事，各各命终时，来我处问此义，阿难！此对如来是惯乱。阿难！故为说名曰法镜之法门。圣弟子成就于此，若欲者，则自记别，以得：『地狱尽、畜生尽、饿鬼趣尽、恶生恶趣尽、堕处尽，为预流，堕法灭、决定、趣向等觉。』</p>
<p>六</p>
<p>阿难！圣弟子成就何之法镜法门，若欲者，则自记别，得：『地狱尽、畜生尽、饿鬼趣尽、恶生恶趣尽、堕处尽，为预流，堕法灭、决定、趣向等觉』耶？</p>
<p>七</p>
<p>阿难！于此有圣弟子，于佛成就证淨，曰：『彼世尊为应供、正等觉、明行足、善逝、世间解、无上士、调御丈夫、天人师、佛，世尊。』于法……于僧……于圣者之所乐不破、不穿、不杂、不秽，离脱，智者所乐，不执取，成就能发三摩地之戒。</p>
<p>八</p>
<p>阿难！圣弟子如成就此法镜法门，若欲者，则自记别，得：『地狱尽、畜生尽、饿鬼趣尽、恶生恶趣尽、堕处尽，为预流，堕法灭、决定、趣向等觉』。」</p></div>
<p>第一　鞞纽多罗品（终）</p>
<p>此中摄颂曰：</p>
<div class="lg">
<div class="lg-row"><div class="lg-cell" style="text-indent:7em">王以及预流</div></div>
<!-- end of lg-row -->
<div class="lg-row"><div class="lg-cell" style="text-indent:7em">长寿舍利弗</div></div>
<!-- end of lg-row -->
<div class="lg-row"><div class="lg-cell" style="text-indent:7em">工匠鞞纽罗</div></div>
<!-- end of lg-row -->
<div class="lg-row"><div class="lg-cell" style="text-indent:7em">繁耆迦精舍</div></div><!-- end of lg --></div></div>
<div class='div-other'><a id='mulu2287' />
<p class='h3'>第二　千品（王园品）</p>
<div class='div-other'><a id='mulu2288' />
<p class='h4'>〔一一〕第一　千</p>
<p>一</p>
<p>一时，世尊住舍卫城王园。</p>
<p>二</p>
<p>时，千比丘尼众来至世尊住处。至已，敬礼世尊，立于一面。</p>
<p>三</p>
<p>时，世尊告立于一面之诸比丘尼曰：</p>
<p>「诸比丘尼！圣弟子如成就四法，则为预流，堕法灭、决定、趣向等觉。以何为四法耶？</p>
<p>四</p>
<p>诸比丘尼！于此有圣弟子，于佛成就证淨，曰：『彼世尊为应供、正等觉、明行足、善逝、世间解、无上士、调御丈夫、天人师、佛、世尊。』</p>
<p>五～六</p>
<p>于法……于僧……</p>
<p>七</p>
<p>于圣者之所乐不破、不穿、不杂、不秽，离脱，智者所乐，不执取，成就能发三摩地之戒。</p>
<p>八</p>
<p>诸比丘尼！圣弟子如成就此四法者，则为预流，堕法灭、决定趣向等觉。」</p></div>
<div class='div-other'><a id='mulu2289' />
<p class='h4'>〔一二〕第二　婆罗门</p>
<p>一～二</p>
<p>舍卫城因缘。</p>
<p>三</p>
<p>「诸比丘！诸婆罗门施设有名曰向上之道，以劝导弟子曰：『男子！晨朝起，往赴于东面，不避坑坎、不避堆阜、不避橛、不避荆地、不避污水溜、不避下水路，于堕处可遇死。男子！如是身坏命终，往生善趣、天世。』</p>
<p>四</p>
<p>诸比丘！此诸婆罗门之愚道、痴道，而不资于厌患、离贪、灭尽、寂静、证智、等觉、涅槃。诸比丘！我亦于圣者之律，施设向上之道，且资于一向厌患、离贪、灭尽、寂静、证智、等觉、涅槃。</p>
<p>诸比丘！何种向上之道，一向资于厌患、离贪、灭尽、寂静、证智、等觉、涅槃耶？</p>
<p>五</p>
<p>诸比丘！于此有圣弟子，对佛成就证淨，曰：『彼世尊为应供、正等觉、明行足、善逝、世间解、无上士、调御丈夫、天人师、佛、世尊。』对法……对僧……对圣者之所乐不破、不穿、不杂、不秽，离脱，智者所讚，不执取，成就能发三摩地之戒。</p>
<p>六</p>
<p>诸比丘！此为向上之道，一向资于厌患、离贪、灭尽、寂静、证智、等觉、涅槃。」</p></div>
<div class='div-other'><a id='mulu2290' />
<p class='h4'>〔一三〕第三　阿难</p>
<p>一</p>
<p>一时，具寿阿难与具寿舍利弗住舍卫城祇树林给孤独园。</p>
<p>二</p>
<p>时，具寿舍利弗夕时由宴默起，来至具寿阿难住处。至已，与具寿阿难俱相交谈感铭、欢喜之语，坐于一面。坐于一面之具寿舍利弗，言具寿阿难曰：</p>
<p>三</p>
<p>「友阿难！安住断几何之法？成就几何之法？世尊对如是此等众生记别为预流，堕法灭、决定、趣向等觉耶？」</p>
<p>四</p>
<p>「友！依断四法、成就四法，世尊对如是此等众生记别为预流，堕法灭、决定、趣向等觉。</p>
<p>五</p>
<p>友！若对佛成就诽谤之无闻异生，身坏命终生于恶生、恶趣、堕处、地狱，圣弟子对佛不作如是诽谤。友！对佛成就证淨之有闻圣弟子，身坏命终生于善趣、天世，彼对佛如是证淨，谓：『彼世尊为应供、正等觉、明行足、善逝、世间解、无上士、调御丈夫、天人师、佛、世尊。』</p>
<p>六</p>
<p>友！若对法成就诽谤之无闻异生，身坏命终后生于恶生、恶趣、堕处、地狱，圣弟子对法不作如是诽谤。友！对法成就证淨之有闻圣弟子，身坏命终生于善趣、天世，彼对法如是证淨，谓：『世尊之法乃善说、现见、不时、来见、引导、智者应自知。』</p>
<p>七</p>
<p>友！若对僧成就诽谤之无闻异生，身坏命终后生于恶生、恶趣、堕处、地狱，圣弟子对僧不作如是诽谤。友！对僧成就证淨之有闻圣弟子，身坏命终生于善趣、天世，彼对僧作如是证淨，谓：『世尊之声闻众为妙行者，世尊之声闻众为直行者，世尊之声闻众为应理行者，世尊之声闻众为和敬行者，此谓四双八辈。此世尊之声闻众为应请、极应请、应供养、应合掌、世间无上福田。』</p>
<p>八</p>
<p>友！若成就破戒之无闻异生，身坏命终后生恶生、恶趣、堕处、地狱，圣弟子不作如是破戒。友！若成就圣者之所乐戒，有闻圣弟子身坏命终后生善趣、天世，彼作如是圣者之所乐戒持，谓：不破、不穿、不杂、不秽，离脱，智者所讚，不执取，能发三摩地。</p>
<p>九</p>
<p>友！依于断除此四法、成就此四法者，世尊对如是此等众生记别为预流，堕法灭、决定、趣向等觉。」</p></div>
<div class='div-other'><a id='mulu2291' />
<p class='h4'>〔一四〕第四　恶趣（一）</p>
<p>※三</p>
<p>「诸比丘！成就四法之圣弟子，超越一切恶趣之怖畏。以何为四法耶？</p>
<p>四～七</p>
<p>诸比丘！于此有圣弟子，对佛成就证淨，曰：『彼世尊为应供、正等觉、明行足、善逝、世间解、无上士、调御丈夫、天人师、佛、世尊。』对法……对僧……对圣者之所乐不破、不穿、不杂、不秽，离脱，智者所讚，不执取，成就能发三摩地之戒。</p>
<p>八</p>
<p>诸比丘！成就此四法之圣弟子，超越一切之恶趣怖畏。」</p></div>
<div class='div-other'><a id='mulu2292' />
<p class='h4'>〔一五〕第五　恶趣（二）</p>
<p>※三</p>
<p>「诸比丘！成就四法之圣弟子，超越一切恶趣、堕处之怖畏。以何为四法耶。</p>
<p>四～七</p>
<p>诸比丘！于此有圣弟子，对佛成就证淨……乃至……</p>
<p>八</p>
<p>诸比丘！成就此四法之圣弟子，超越一切恶趣、堕处之怖畏。」</p></div>
<div class='div-other'><a id='mulu2293' />
<p class='h4'>〔一六〕第六　朋友（一）</p>
<p>※三</p>
<p>「诸比丘！汝等思念有应所哀愍、应所听闻之朋友、亲戚、血族，诸比丘！汝等则应对彼等劝导于习住四预流支。以何为四预流支耶？</p>
<p>四</p>
<p>对佛，应劝导于习住证淨，曰：『彼世尊为应供、正等觉、明行足、善逝、世间解、无上士、调御丈夫、天人师、佛、世尊。』对法……对僧……对圣者之所乐不破、不穿、不杂、不秽，离脱，智者所乐，不执取，能发三摩地之戒，劝导习住。</p>
<p>五</p>
<p>诸比丘！汝等思念有应所哀愍、应所听闻之朋友、亲戚、血族，诸比丘！汝等则应对彼等劝导于习住此四预流支。」</p></div>
<div class='div-other'><a id='mulu2294' />
<p class='h4'>〔一七〕第七　朋友（二）</p>
<p>※三</p>
<p>「诸比丘！汝等思念有应所哀愍、应所听闻之朋友、亲戚、血族，诸比丘！汝等应对彼等劝导于习住四预流支。以何为四预流支耶？</p>
<p>四</p>
<p>对佛，应劝导习住证淨，曰：『彼世尊为应供、正等觉、明行足、善逝、世间解、无上士、调御丈夫、天人师、佛、世尊。』诸比丘！地界、水界、火界、风界之四大或有变异，但对佛成就证淨之圣弟子无有变异。此中，对佛成就证淨之圣弟子，生于地狱、畜生、饿鬼趣之变异者为无有此理。</p>
<p>五～六</p>
<p>对法……对僧……</p>
<p>七</p>
<p>对圣者之所乐不破、不穿、不杂、不秽，离脱，智者所讚，不执取，于能发三摩地之戒，劝导习住。诸比丘！地界、水界、火界、风界之四大或有变异，但成就圣者之所乐戒之圣弟子无有变异。此中，成就圣者之所乐戒之彼圣弟子，生于地狱、畜生、饿鬼趣之变异者为无有此理。</p>
<p>八</p>
<p>诸比丘！汝等思念应所哀愍、应所听闻之朋友，亲戚、血族，诸比丘！汝等则应对彼等，劝导对此四预流支之习住。」</p></div>
<div class='div-other'><a id='mulu2295' />
<p class='h4'>〔一八〕第八　天上游行（一）</p>
<p>一</p>
<p>舍卫城因缘。</p>
<p>二</p>
<p>时，具寿大目犍连譬如力士之屈臂伸、伸臂屈，以如是之快速没于祇树林，现于忉利天。</p>
<p>三</p>
<p>时，众多之忉利诸天，来至具寿大目犍连处。至已，敬礼具寿大目犍连，立于一面。时，具寿大目犍连对立于一方之彼诸天曰：</p>
<p>四</p>
<p>「友等！善哉！对佛以成就证淨，曰：『彼世尊为应供、正等觉、明行足、善逝、世间解、无上士、调御丈夫、天人师、佛、世尊。』友等！对佛因成就证淨，如是，于此有一类之有情，身坏命终后生于善趣、天世。</p>
<p>五～六</p>
<p>友等！善哉！对法……对僧……</p>
<p>七</p>
<p>友等！善哉！对圣者之所乐不破、不穿、不杂，离脱，智者所讚，不执取，成就能发三摩地之戒。友等！因成就圣者之所乐戒，如是，于此有一类之有情，身坏命终后生于善趣、天世。」</p>
<p>八</p>
<p>「尊者目犍连！善哉！对佛以成就证淨，曰：『彼世尊为应供、正等觉、明行足、善逝、世间解、无上士、调御丈夫、天人师、佛、世尊。』尊者目犍连！对佛因成就证淨，如是，于此有一类之有情，身坏命终后生于善趣、天世。</p>
<p>九～一一</p>
<p>尊者目犍连！善哉！对法……对僧……对圣者之所乐不破、不穿、不杂，不秽，离脱，智者所讚，不执取，成就能发三摩地之戒。尊者目犍连！因成就圣者之所乐戒，如是，于此有一类之有情，身坏命终后生于善趣、天世。」</p></div>
<div class='div-other'><a id='mulu2296' />
<p class='h4'>〔一九〕第九　天上游行（二）</p>
<p>一</p>
<p>一时，具寿大目犍连住舍卫城祇树林给孤独园。</p>
<p>二～一一</p>
<p>时，具寿大目犍连、譬如力士之……乃至……于此有一类之有情，身坏命终后生于善趣、天世……乃至……</p></div>
<div class='div-other'><a id='mulu2297' />
<p class='h4'>〔二〇〕第十　天上游行（三）</p>
<p>※二</p>
<p>时，世尊譬如力士之屈伸臂、伸臂屈，以如是之速，没于祇树林，现于忉利天。</p>
<p>三</p>
<p>时，众多之忉利诸天，来至世尊处。至已，敬礼世尊，立于一面。时，世尊对立于一面之彼诸天曰：</p>
<p>四～七</p>
<p>「友等！善哉！对佛以成就证淨，曰：『彼世尊为应供、正等觉、明行足、善逝、世间解、无上士、调御丈夫、天人师、佛、世尊。』友等！对佛因成就证淨，如是，于此有一类之有情，为预流，堕法灭、决定、趣向等觉。</p>
<p>友等！善哉！对法……对僧……对圣者之所乐不破、不穿、不杂、不秽，离脱，智者所讚，不执取，成就能发三摩地之戒。友等！因成就圣者之所乐戒，如是，于此有一类之有情，为预流，堕法灭、决定、趣向等觉。」</p>
<p>八～一一</p>
<p>「尊者！善哉！对佛成就证淨，曰：『彼世尊为应供、正等觉、明行足、善逝、世间解、无上士、调御丈夫、天人师、佛、世尊。』尊者！因于佛成就证淨，如是，于此有一类众生为预流，堕法灭、决定、趣向等觉。</p>
<p>尊者！善哉！对法……对僧……对圣者之所乐不破、不穿、不杂、不秽，离脱，智者所讚，不执取，成就能发三摩地之戒。尊者！因成就圣者所乐之戒，如是此众生为预流，堕法灭、决定、趣向等觉。」</p></div>
<p>第二　千品（终）</p>
<p>摄颂曰：</p>
<div class="lg">
<div class="lg-row"><div class="lg-cell" style="text-indent:7em">千与婆罗门</div></div>
<!-- end of lg-row -->
<div class="lg-row"><div class="lg-cell" style="text-indent:7em">阿难二恶趣</div></div>
<!-- end of lg-row -->
<div class="lg-row"><div class="lg-cell" style="text-indent:7em">二朋支乃至</div></div>
<!-- end of lg-row -->
<div class="lg-row"><div class="lg-cell" style="text-indent:7em">三天上游行</div></div><!-- end of lg --></div></div>
<div class='div-other'><a id='mulu2298' />
<p class='h3'>第三　百手品</p>
<div class='div-other'><a id='mulu2299' />
<p class='h4'>〔二一〕第一　摩訶男（一）</p>
<p>一</p>
<p>如是我闻。一时，世尊住释氏国迦毘罗卫城尼拘律园。</p>
<p>二</p>
<p>时，释氏摩訶男至世尊住处。至已，敬礼世尊，坐于一面。坐于一面之释氏摩訶男，白世尊曰：</p>
<p>三</p>
<p>「大德！此迦毘罗卫城乃富饶、丰乐而民多、人集，是憒闹。大德！我对世尊或意修习之比丘奉仕已，日夕时分，入迦毘罗卫城，遇狂奔之象、遇狂奔之马、遇狂奔之乘、遇狂奔之车、遇狂奔之人。大德！其时，忘失世尊之念、忘失法之念、忘失僧之念。大德！我思念：若我其时命终者，将往何之趣？享何之生耶？」</p>
<p>四</p>
<p>「摩訶男！勿恐，摩訶男！勿怖。于汝无恶死、恶命终。摩訶男！若于长夜，其心对信徧修、其心对戒徧修、其心对所闻徧修、其心对施捨徧修、其心对慧徧修者，则此有色，四大所成、父母所生、饭粥所集、无常破坏、粉碎断绝、坏灭法之身，则为鸦所噉、为鷲所噉、为鹰所噉、为狗所噉、为野干所噉、为种种生类所噉。然于长夜，对信徧修、对戒徧修、对所闻徧修、对施捨徧修、对慧徧修者，则心为上昇、胜进。</p>
<p>五</p>
<p>摩訶男！譬如有人，将酥瓶、油瓶投入深水池坏之，其破片瓦石虽沉，其酥、油则上昇、胜进。摩訶男！如是，若于长夜，其心对信徧修、其心对戒徧修、其心对所闻徧修、其心对施捨徧修、其心对慧徧修者，则此有色，四大之所成、父母所生、饭粥所集、无常破坏、粉碎断绝、坏破法之此身，为鸦所噉、为鷲所噉、为鹰所噉、为狗所噉、为野干所噉、为种种生类所噉。然于长夜，对信徧修、对戒徧修、对所闻徧修、对施捨徧修、对慧徧修者，则心为上昇、胜进。</p>
<p>六</p>
<p>摩訶男！汝于长夜，其心对信徧修、其心对戒徧修、其心对所闻徧修、其心对施捨徧修、其心对慧徧修。摩訶男！勿恐，摩訶男！勿怖。于汝无恶死、恶命终。」</p></div>
<div class='div-other'><a id='mulu2300' />
<p class='h4'>〔二二〕第二　摩訶男（二）</p>
<p>一</p>
<p>如是我闻……乃至……</p>
<p>二</p>
<p>时，释氏摩訶男……乃至……</p>
<p>三</p>
<p>大德！此迦毘罗卫城……乃至……</p>
<p>四</p>
<p>「摩訶男！勿恐，摩訶男！勿怖。于汝无恶死、恶命终。摩訶男！成就四法之圣弟子趣向涅槃、倾向涅槃、临入涅槃。以何为四法耶？</p>
<p>五</p>
<p>摩訶男！于此有圣弟子，于佛成就证淨，曰：『彼世尊为应供、正等觉、明行足、善逝、世间解、无上士、调御丈夫、天人师、佛、世尊。』于法……于僧……于圣者之所乐不破、不穿、不杂、不秽，离脱，智者所讚，不执取，成就能发三摩地之戒。</p>
<p>六</p>
<p>摩訶男！譬如有树，其向东、倾东、临东，若将其根截之则倒向何方耶？」</p>
<p>「大德！必是其所向倾临之方。」</p>
<p>「摩訶男！如是，成就此四法之圣弟子，则趣向涅槃、倾向涅槃、临入涅槃。」</p></div>
<div class='div-other'><a id='mulu2301' />
<p class='h4'>〔二三〕第三　沙陀</p>
<p>一</p>
<p>迦毘罗卫城因缘。</p>
<p>二</p>
<p>时，释氏摩訶男来至释氏沙陀处，至已，对释氏沙陀曰：</p>
<p>三</p>
<p>「沙陀！可知于人成就几何之法，为预流，堕法灭、决定、趣向等觉耶？」</p>
<p>「摩訶男！是知于人成就三法，则为预流，堕法灭、决定、趣向等觉。以何为三法耶？</p>
<p>四</p>
<p>摩訶男！于此有圣弟子，于佛成就证淨，曰：『彼世尊为应供、正等觉、明行足、善逝、世间解、无上士、调御丈夫、天人师、佛、世尊。』于法……于僧成就证淨，曰：『世尊之声闻众为妙行者、世尊之声闻众为直行者、世尊之声闻众为应理行者、世尊之声闻众为和敬行者，此谓四双八辈。世尊之声闻众，为应请、极应请、应供养、应合掌、世间无上福田。』</p>
<p>摩訶男！是知于人成就此三法，则为预流，堕法灭、决定、趣向等觉。</p>
<p>五</p>
<p>摩訶男！汝知于人成就几何之法，则为预流，堕法灭、决定、趣向等觉耶？」</p>
<p>「沙陀！我知于人成就四法，则为预流，堕法灭、决定、趣向等觉。何为四法耶？</p>
<p>沙陀！于此有圣弟子，于佛成就证淨，曰：『彼世尊为应供、正等觉者、明行足、善逝、世间解、无上士、调御丈夫、天人师、佛、世尊。』于法……于僧……于圣者之所乐不破、不穿、不杂、不秽，离脱，智者所讚，不执取，成就能发三摩地之戒。</p>
<p>沙陀！我知于人如成就此四法，则为预流，堕法灭、决定、趣向等觉。」</p>
<p>六</p>
<p>「稍待，摩訶男！稍待，摩訶男！世尊方知此法之成就不成就。」</p>
<p>「沙陀！走！往世尊住处，至已，向世尊将此义奉告。」</p>
<p>七</p>
<p>时，释氏摩訶男与释氏沙陀，来至世尊住处。至已，礼敬世尊，坐于一面。坐于一面之释氏摩訶男，白世尊曰：</p>
<p>八</p>
<p>「大德！我来至释氏沙陀住处，至已，对释氏沙陀言曰：『沙陀！可知于人成就几何之法，则为预流，堕法灭、决定、趣向等觉耶？』大德！作如是言，释氏沙陀对我言曰：『摩訶男！当知于人成就三法，则为预流，堕法灭、决定、趣向涅槃。摩訶男！汝可知于人成就几何之法，则为预流，堕法灭、决定、趣向等趣耶？』</p>
<p>九</p>
<p>大德！作如是言，我对释氏沙陀言曰：『沙陀！我知于人成就四法，则为预流，堕法灭、决定、趣向等觉。以何为四法耶？沙陀！于此有圣弟子，于佛成就证淨，曰：「彼世尊为应供、正等觉、明行足、善逝、世间解、无上士、调御丈夫、天人师、佛、世尊也。」于法……于僧……于圣者之所乐不破、不穿、不杂、不秽，离脱，智者所讚，不执取，成就能发三摩地之戒。沙陀！我知于人如成就此四法，则为预流，堕法灭、决定、趣向等觉。』</p>
<p>大德！作如是言，释氏沙陀对我言曰：『稍待，摩訶男！稍待，摩訶男！世尊方知此法之成就不成就。』</p>
<p>一〇</p>
<p>大德！于此法事之起，如一方为世尊，一方为比丘众者，我则随顺世尊。大德！我如是信为记。</p>
<p>一一</p>
<p>大德！于此法事之起，如一方为世尊，一方为比丘众、比丘尼众者，我则随顺世尊。大德！我如是信为记。</p>
<p>一二</p>
<p>大德！于此法事之起，如一方为世尊，一方为比丘众、比丘尼众、优婆塞者，我则随顺世尊。大德！我如是信为记。</p>
<p>一三</p>
<p>大德！于此法事之起，如一方为世尊，一方为比丘众、比丘尼众、优婆塞、优婆夷者，我则随顺世尊。大德！我如是信为记。</p>
<p>一四</p>
<p>大德！于此法事之起，如一方为世尊、一方为比丘众、比丘尼众、优婆塞、优婆夷、天、魔、梵世、沙门、婆罗门、人、天之众者，我则随顺世尊。大德！我如是信为记。」</p>
<p>一五</p>
<p>「沙陀！对如是言之释氏摩訶男，汝作何言耶？」</p>
<p>「大德！对如是言之释氏摩訶男，我无何所言，但除妙与善。」</p></div>
<div class='div-other'><a id='mulu2302' />
<p class='h4'>〔二四〕第四　百手（一）</p>
<p>一</p>
<p>迦毘罗卫城因缘。</p>
<p>二</p>
<p>其时，释氏百手命终，世尊对彼，作「是预流，堕法灭、决定、趣向等觉」之记别。</p>
<p>三</p>
<p>于此有众多之释氏集合，作私语，愤怒、毁议曰：</p>
<p>「是稀有、未曾有者，今此处谁非为预流者？所以释氏百手命终，世尊对彼作『是预流，堕法灭、决定、趣向等觉』之记别。而释氏百手曾犯戒饮酒。」</p>
<p>四</p>
<p>时，释氏摩訶男来至世尊之住处。至已，礼敬世尊，坐于一面。坐于一面之释氏摩訶男，白世尊曰：</p>
<p>五</p>
<p>「大德！于此，释氏百手命终，世尊对彼作『为预流，堕法灭、决定、趣向等觉』之记别。大德！于此，众多之释氏集合，作私语，愤怒、毁议，而谓：『是希有、未曾有者，今此处谁非预流者？所以释氏百手命终，世尊对彼作「是预流，堕法灭、决定、趣向等觉」之记别，而释氏百手曾犯戒饮酒。』」</p>
<p>「摩訶男！若于长夜为优婆塞，归依佛、归依法、归依僧者，则云何往堕处耶？</p>
<p>六</p>
<p>摩訶男！若予正说，于长夜为优婆塞，谓应归依佛、归依法、归依僧。释氏百手应如是正说，摩訶男！释氏百手于长夜为优婆塞，归依佛、归依法、归依僧，云何往堕处耶？</p>
<p>七</p>
<p>摩訶男！于此有一类之人，于佛成就证淨，曰：『彼世尊为应供、正等觉、明行足、善逝、世间解、无上士、调御丈夫、天人师、佛、世尊。』于法……于僧……成就捷慧、速慧而解脱。彼依诸漏尽，对无漏心解脱、慧解脱，于现法自证知、现证，具足而住。摩訶男！此人已解脱地狱、解脱畜生、解脱饿鬼趣、解脱恶生恶趣、堕处。</p>
<p>八</p>
<p>摩訶男！于此又有一类之人，于佛成就证淨，曰：『彼世尊为应供、正等觉、明行足、善逝、世间解、无上士、调御丈夫、天人师、佛、世尊。』于法……于僧……虽成就捷慧、速慧而不得解脱。彼依五下分结尽成为化生，于彼处则解脱，由彼世不归还。摩訶男！此人已解脱地狱、解脱畜生、解脱饿鬼趣、解脱恶生恶趣、堕处。</p>
<p>九</p>
<p>摩訶男！于此又有一类之人，于佛成就证淨，曰：『彼世尊为应供、正等觉、明行足、善逝、世间解、无上士、调御丈夫、天人师、佛、世尊。』于法……于僧……不得捷慧、不得速慧而不得成就解脱。彼三结尽，贪瞋痴弱，为一来，而唯一来此世作苦之边际。摩訶男！此人已解脱地狱、解脱畜生、解脱饿鬼趣、解脱恶生恶趣、堕处。</p>
<p>一〇</p>
<p>摩訶男！于此又有一类之人，于佛成就证淨，而曰：『彼世尊为应供、等正觉、明行足、善逝、世间解、无上士、调御丈夫、天人师、佛、世尊。』于法……于僧……不得捷慧、不得速慧而不得成就解脱。彼依三结尽，而得预流，堕法灭、决定、趣向等觉。摩訶男！此人已解脱地狱、解脱畜生、解脱饿鬼趣、解脱恶生恶趣、堕处。</p>
<p>一一</p>
<p>摩訶男！此处又有一类之人，于佛不得成就证淨、于法不得成就证淨、于僧不得成就证淨，不得捷慧、不得速慧，不得成就解脱。然彼具信根、精进根、念根、定根、慧根之诸法，又能对如来所说之法，以慧少分观察。摩訶男！此人则不往地狱、不往畜生、不往饿鬼趣、不往恶生恶趣、堕处。</p>
<p>一二</p>
<p>摩訶男！此处又一类之人，于佛不得成就证淨、于法不得成就证淨、于僧不能成就证淨，不得捷慧、不得速慧，不得成就解脱。然彼具信根、精进根、念根、定根、慧根，又以如来为唯所信、唯所爱乐。摩訶男！此人不往地狱、不往畜生、不往饿鬼趣、不往恶生恶趣、堕处也。</p>
<p>一三</p>
<p>摩訶男！若彼诸大众了知善说与恶说，则我为彼诸大众记别为预流，堕法灭、决定、趣向等觉，况释氏百手耶？摩訶男！释氏百手临命终时受戒也。」</p></div>
<div class='div-other'><a id='mulu2303' />
<p class='h4'>〔二五〕第五　百手（二）</p>
<p>一</p>
<p>迦毘罗卫城因缘。</p>
<p>二</p>
<p>其时，释氏百手命终，世尊对彼以「预流，堕法灭、决定、趣向等觉」记别之。</p>
<p>三</p>
<p>此处众多之释氏集合，作私语，愤怒、毁议曰：</p>
<p>「是稀有、未曾有者，于今此处任何人谁非预流者？所以释氏百手命终，世尊对彼以『预流，堕法灭、决定、趣向等觉』记别之。释氏百手于戒并未成圆满。」</p>
<p>四</p>
<p>时，释氏摩訶男来至世尊住处。至已，礼敬世尊、坐于一面。坐于一面之释氏摩訶男，白世尊曰：</p>
<p>五</p>
<p>「大德！于此，释氏百手命终，世尊对彼以『预流，堕法灭、决定、趣向等觉』记别之。大德！于此，众多之释氏集合，作私语，愤怒、毁议曰：『是稀有、未曾有者，今此处谁非预流者？所以释氏百手命终，世尊对彼以「预流，堕法灭、决定、趣向等觉」记别，而释氏百手于戒并未成圆满。』」</p>
<p>「摩訶男！若于长夜为优婆塞，归依佛、归依法、归依僧，云何往堕耶？</p>
<p>六</p>
<p>摩訶男！若予正说，谓于长夜为优婆塞，归依佛、归依法、归依僧，则释氏百手正说应如是而言，摩訶男！释氏百手于长夜为优婆塞，已归依佛、归依法、归依僧，云何往堕处耶？</p>
<p>七</p>
<p>摩訶男！于此有一类之人，于佛一向篤信，而曰：『彼世尊为应供、正等觉、明行足、善逝、世间解、无上士、调御丈夫、天人师、佛、世尊也。』于法……于僧……捷慧、速慧而成就解脱。彼依诸漏尽，无漏心解脱、慧解脱，于现法自证知、现证，具足而住。摩訶男！此人则已解脱地狱、解脱畜生、解脱饿鬼趣、解脱恶生恶趣、堕处。</p>
<p>八</p>
<p>摩訶男！于此又有一类之人，于佛一向篤信，而曰：『彼世尊为应供、正等觉、明行足、善逝、世间解、无上士、调御丈夫、天人师、佛、世尊。』于法……于僧……捷慧、速慧，但不得成就解脱。彼依五下分结尽，得中般涅槃……得损害般涅槃……得有行般涅槃……得无行般涅槃……得上流而至色究竟天。摩訶男！此人已解脱地狱、解脱畜生、解脱饿鬼趣、解脱恶生、恶趣、堕处。</p>
<p>九</p>
<p>摩訶男！于此又有一类之人，于佛一向篤信，而曰：『彼世尊为应供、正等觉、明行足、善逝、世间解、无上士、调御丈夫、天人师、佛、世尊。』于法……于僧……不成捷慧、不成速慧，不得成就解脱。彼三结尽，贪瞋痴弱，为一来而唯一来此世作苦之边际。摩訶男！此人已解脱地狱、解脱畜生、解脱饿鬼趣、解脱恶生、恶趣、堕处。</p>
<p>一〇</p>
<p>摩訶男！于此又有一类之人，于佛一向篤信，而曰：『彼世尊为应供、正等觉、明行足、善逝、世间解、无上士、调御丈夫、天人师、佛、世尊。』于法……于僧……不成捷慧、不成速慧，不得成就解脱。彼依三结尽，得预流，堕法灭、决定、趣向等觉。摩訶男！此人已解脱地狱、解脱畜生、解脱饿鬼趣、解脱恶生、恶趣、堕处。</p>
<p>一一</p>
<p>摩訶男！此处又有一类之人，于佛不成篤信、于法不成篤信、于僧不成篤信，不成捷慧、不成速慧，不得成就解脱，然彼具信根、精进根、念根、定根、慧根之诸法，又能对如来所说之法，以慧少分予观察。摩訶男！此人不往地狱、不往畜生、不往饿鬼趣、不往恶生、恶趣、堕处。</p>
<p>一二</p>
<p>摩訶男！于此又有一类之人，于佛不成篤信、于法不成篤信、于僧不成篤信，不成捷慧、不成速慧，不得成就解脱。然彼具信根、精进根、念根、定根、慧根之诸法，又以如来为所唯信、唯所爱乐。摩訶男！此人不往地狱、不往畜生、不往饿鬼趣、不往恶生、恶趣、堕处。</p>
<p>一三</p>
<p>摩訶男！譬如未除农作根碴之恶田、恶地，种子为坏、腐、为风热所损，无核，未善予贮藏，又逢天不降雨，彼种子得能生长增广耶？」</p>
<p>「大德！不能。」</p>
<p>「摩訶男！如是，于此恶说、恶示之法，不成出离、不资寂静，非正等觉者之所说，称为恶田。于此法之弟子，法随法行、和敬行、随法行而住，称为恶种子。</p>
<p>一四</p>
<p>摩訶男！譬如已除农作根碴之良田、良地，种子不坏、不腐、不为风热所损，有核，善为贮藏，又正逢天雨，彼种子能生长增广耶？」</p>
<p>「大德！实然。」</p>
<p>「摩訶男！如是，于此法之善说、善示、出离、资于寂静，为正等觉者之所说，称为良田。于此法之弟子，法随法行、和敬行、随法行而住，称为良种子。况释氏百手耶？摩訶男！释氏百手临命终时，圆满戒行。」</p></div>
<div class='div-other'><a id='mulu2304' />
<p class='h4'>〔二六〕第六　破戒（一）</p>
<p>一</p>
<p>舍卫城因缘。</p>
<p>二</p>
<p>其时，给孤独居士因疾病而困苦重患。</p>
<p>三</p>
<p>时，给孤独居士告一男子曰：</p>
<p>「男子！往具寿舍利弗住处，至已，以我语对具寿舍利弗之足行头面礼，言：『大德！给孤独居士因疾病而重患困苦，彼向具寿舍利弗之足行头面礼。』又曰：『大德！愿具寿舍利弗来给孤独居士住处，以哀愍故。』」</p>
<p>「唯唯！大德！」</p>
<p>彼男子应诺给孤独居士后，前往具寿舍利弗住处。至已，礼敬具寿舍利弗，坐于一面。</p>
<p>四</p>
<p>坐于一面之彼男子，向具寿舍利弗言曰：</p>
<p>「大德！给孤独居士因疾病而重患困苦，彼向具寿舍利弗之足行头面礼。又曰：『大德！愿具寿舍利弗来给孤独居士住处，以哀愍故。』」</p>
<p>具寿舍利弗默然允许。</p>
<p>五</p>
<p>时，具寿舍利弗晨朝时分，着下衣、持衣鉢，以具寿阿难为随从沙门，往给孤独居士家。至已，就设座。坐已，具寿舍利<span class='corr'>弗</span>语给孤独居士曰：</p>
<p>「居士！能忍否？可耐否？苦受退而不进，知减退而不知增进否？」</p>
<p>「大德！难忍、难耐，痛苦有进而无退、知增进而不知减退。」</p>
<p>六</p>
<p>「居士！若于佛成就不信之无闻异生，身坏命终后，生于恶生、恶趣、堕处、地狱。汝于佛，则无如是之不信。居士！汝于佛具证淨，曰：『彼世尊为应供、正等觉、明行足、善逝、世间解、无上士、调御丈夫、天人师、佛、世尊。』汝自思于佛具此证淨，则苦受将忽止。</p>
<p>七</p>
<p>居士！若于法成就不信之无闻异生，身坏命终后，生于恶生、恶趣、堕处、地狱。汝于法，则无如是不信。居士！汝于法具证淨，曰：『世尊之法为善说、现见、不时、来见、引导、智者应自知。』汝自思于法具此证淨，则苦受将忽止。</p>
<p>八</p>
<p>居士！若于僧成就不信之无闻异生，身坏命终后，生于恶生、恶趣、堕处、地狱。汝于僧，则无如是不信。居士！汝于僧具证淨，曰：『世尊之声闻众为妙行者、世尊之声闻众为直行者、世尊之声闻众为应理行者、世尊之声闻众为和敬行者，此谓四双八辈。世尊之声闻众为应请、极应请、应供养、应合掌、世间无上福田。』汝自思于僧具证淨，则苦受将忽止。</p>
<p>九</p>
<p>居士！若成就破戒之无闻异生，身坏命终后，生于恶生、恶趣、堕处、地狱。汝无如是破戒。居士！汝于圣者之所乐不破、不穿、不杂、不秽，离脱，智者所讚，不执取，能发三摩地之戒，汝自思具圣者之所乐此戒，则苦受将忽止。</p>
<p>一〇</p>
<p>居士！若成就邪见之无闻异生，身坏命终后，生于恶生、恶趣、堕处、地狱。汝无如是邪见。居士！汝具正见，汝自思此正见，则苦受将忽止。</p>
<p>一一</p>
<p>居士！若成就邪思惟之无闻异生，身坏命终后，生于恶生、恶趣、堕处、地狱。汝无如是邪思惟。居士，汝具正思惟，汝自思具此正思惟，则苦受将忽止。</p>
<p>一二</p>
<p>居士！若成就邪语之无闻异生，身坏命终后，生于恶生、恶趣、堕处、地狱。汝无如是邪语。居士！汝具正语，汝自思具此正语，则苦受将忽止。</p>
<p>一三</p>
<p>居士！若成就邪业之无闻异生，身坏命终后，生于恶生、恶趣、堕处、地狱。汝无如是邪业。居士！汝具正业，汝自思具此正业，则苦受将忽止。</p>
<p>一四</p>
<p>居士！若成就邪命之无闻异生，身坏命终后，生于恶生、恶趣、堕处、地狱。汝无如是邪命。居士！汝具正命，汝自思具此正命，则苦受将忽止。</p>
<p>一五</p>
<p>居士！若成就邪精进之无闻异生，身坏命终后，生于恶生、恶趣、堕处、地狱。汝无如是邪精进。居士！汝具正精进，汝自思具此正精进，则苦受将忽止。</p>
<p>一六</p>
<p>居士！若成就邪念之无闻异生，身坏命终后，生于恶生、恶趣、堕处、地狱。汝无如是邪念。居士！汝具正念，汝自思具此正念，则苦受将忽止。</p>
<p>一七</p>
<p>居士！若成就邪定之无闻异生，身坏命终后，生于恶生、恶趣、堕处、地狱。汝无如是邪定。居士！汝具正定，汝自思具此正定，则苦受将忽止。</p>
<p>一八</p>
<p>居士！若成就邪智之无闻异生，身坏命终后，生于恶生、恶趣、堕处、地狱。汝无如是邪智。居士！汝具正智，汝自思具此正智，则苦受将忽止。</p>
<p>一九</p>
<p>居士！若成就邪解脱之无闻异生，身坏命终后，生于恶生、恶趣、堕处、地狱。汝无如是邪解脱。居士！汝具正解脱，汝自思具此正解脱，则苦受将忽止。」</p>
<p>二〇</p>
<p>时，给孤独居士之苦受忽止。</p>
<p>二一</p>
<p>时，给孤独居士向具寿舍利弗与具寿阿难，自将釜中饮食予以供养。</p>
<p>二二</p>
<p>时，给孤独居士见具寿舍利弗食訖，手离鉢，乃取一低床几，坐于一面。</p>
<p>二三</p>
<p>时，具寿舍利弗对坐于一面之给孤独居士，以此偈随喜：</p>
<div class="lg">
<div class="lg-row"><div class="lg-cell" style="text-indent:7em">于如来之信心</div></div>
<!-- end of lg-row -->
<div class="lg-row"><div class="lg-cell" style="text-indent:7em">于不动善安立</div></div>
<!-- end of lg-row -->
<div class="lg-row"><div class="lg-cell" style="text-indent:7em">称讚圣者之乐</div></div>
<!-- end of lg-row -->
<div class="lg-row"><div class="lg-cell" style="text-indent:7em">于戒当自善持</div></div>
<!-- end of lg-row -->
<div class="lg-row"><div class="lg-cell" style="text-indent:7em">于僧伽生信乐</div></div>
<!-- end of lg-row -->
<div class="lg-row"><div class="lg-cell" style="text-indent:7em">于所见之直人</div></div>
<!-- end of lg-row -->
<div class="lg-row"><div class="lg-cell" style="text-indent:7em">其活命为不空</div></div>
<!-- end of lg-row -->
<div class="lg-row"><div class="lg-cell" style="text-indent:7em">得名之为不贫</div></div>
<!-- end of lg-row -->
<div class="lg-row"><div class="lg-cell" style="text-indent:7em">故贤者仅以佛</div></div>
<!-- end of lg-row -->
<div class="lg-row"><div class="lg-cell" style="text-indent:7em">念念持佛之教</div></div>
<!-- end of lg-row -->
<div class="lg-row"><div class="lg-cell" style="text-indent:7em">精勤信心持戒</div></div>
<!-- end of lg-row -->
<div class="lg-row"><div class="lg-cell" style="text-indent:7em">勉励淨信法见</div></div><!-- end of lg --></div>
<p>二四</p>
<p>时，具寿舍利弗以此偈随喜给孤独居士，乃从座而起离去。</p>
<p>二五</p>
<p>时，具寿阿难来至世尊住处，至已，礼敬世尊，坐于一面。时，世尊言坐于一面之具寿阿难曰：</p>
<p>二六</p>
<p>「阿难！汝晨朝由何处来耶？」</p>
<p>「大德！具寿舍利弗对给孤独居士作如是教诫。」</p>
<p>「阿难！舍利弗为贤者、大慧者，所以以四预流支予分别十相。」</p></div>
<div class='div-other'><a id='mulu2305' />
<p class='h4'>〔二七〕第七　破戒（二）</p>
<p>一</p>
<p>舍卫城因缘。</p>
<p>二</p>
<p>其时，给孤独居士因疾病而重患困苦。</p>
<p>三～四</p>
<p>时，给孤独居士告一男子曰：</p>
<p>「男子！往具寿阿难住处，至已，以我语向具寿阿难之足行头面礼曰：『大德！给孤独居士因疾病而重患困苦，彼向具寿阿难之足行头面礼。』又曰：『大德！愿具寿阿难能来给孤独居士住处，以哀愍故。』」</p>
<p>「唯唯！大德！」</p>
<p>彼男子应诺给孤独居士，往具寿阿难住处，至已，礼敬具寿阿难，坐于一面。</p>
<p>坐于一面之彼男子白具寿阿难曰：</p>
<p>「大德！给孤独居士因疾病而重患困苦，彼向具寿阿难之足行头面礼。又曰：『大德！愿具寿阿难能来给孤独居士住处，以哀愍故。』」</p>
<p>具寿阿难默然许诺。</p>
<p>五</p>
<p>时，具寿阿难晨朝时分着下衣、持衣鉢，往给孤独居士住处。至已，就所设座。坐已，具寿阿难言给孤独居士曰：</p>
<p>「居士！能忍否？可耐否？苦受退而不进，知减退而不知增进否？」</p>
<p>「大德！难忍、难耐，痛苦有进无退、知增进而不知减退。」</p>
<p>六</p>
<p>「居士！于成就四法之无闻异生，有惊惧、怖畏之后世，故畏命终。以何为四法耶？</p>
<p>七</p>
<p>居士！于此有无闻之异生，于佛成就不信，又自思于佛具此不信故，有惊惧、怖畏之后世，故畏命终。</p>
<p>居士！又无闻之异生，于法成就不信，又自思于法具此不信故，有惊惧、怖畏之后世，故畏命终。</p>
<p>居士！又无闻之异生，于僧成就不信，又自思于僧具此不信故，有惊惧、怖畏之后世，故畏命终。</p>
<p>居士！又无闻之异生，成就破戒，又自思具此破戒故，有惊惧、怖畏之后世，故畏命终。</p>
<p>居士！对此四法成就之无闻异生，有惊惧、怖畏之后世，故畏命终。</p>
<p>八</p>
<p>居士！于成就四法之有闻圣弟子，无惊惧、怖畏之后世，故不畏命终。以何为四法耶？</p>
<p>居士！于此有闻之圣弟子，于佛成就证淨，曰：『彼世尊为应供、正等觉、明行足、善逝、世间解、无上士、调御丈夫、天人师、佛、世尊。』又自思于佛具此证淨故，无惊惧、怖畏之后世，故不畏命终。</p>
<p>居士！又有闻之圣弟子，于法……于僧……于圣者之所乐不破、不穿、不杂、不秽，离脱，智者所讚，成就不执取之戒。又自思具圣者所乐之戒故，无惊惧、怖畏之后世，故不畏命终。</p>
<p>居士！对此四法成就之圣弟子，无惊惧、怖畏之后世故，不畏命终。」</p>
<p>九</p>
<p>「大德阿难！我不畏惧。云何而畏耶？大德！我于佛成就证淨，而曰：『彼世尊为应供、正等觉、明行足、善逝、世间解、无上士、调御丈夫、天人师、佛、世尊。』于法……于僧……大德！在家和敬之戒，世尊之所说，我自观未少有所缺。」</p>
<p>一〇</p>
<p>「居士！幸哉！居士！福哉！居士！汝当记别为预流果。」</p></div>
<div class='div-other'><a id='mulu2306' />
<p class='h4'>〔二八〕第八　怨讎</p>
<p>一</p>
<p>舍卫城因缘。</p>
<p>二</p>
<p>时，给孤独居士来至世尊住处。至已，礼敬世尊，坐于一面。时，世尊言坐于一面之给孤独居士曰：</p>
<p>三</p>
<p>「居士！圣弟子当止息五种怖畏、怨讎，成就四种预流，以慧善观圣理，善通达时，若心欲者，则自得记别，而曰：『于我地狱灭尽、畜生灭尽、饿鬼趣灭尽、恶生、恶趣、堕处灭尽，而得预流，堕法灭、决定、趣向等觉。』</p>
<p>以何为五种怖畏、怨讎之止息耶？</p>
<p>四</p>
<p>居士！杀生者，缘杀生而于现法生怖畏、怨讎，于来世生怖畏、怨讎，心中受苦忧。离杀生者，则如是之怖畏、怨讎止息。</p>
<p>居士！不与取者，缘不与取而于现法生怖畏、怨讎，于来世生怖畏、怨讎，心中受苦忧。离不与取者，则如是之怖畏、怨讎止息。</p>
<p>居士！邪淫者，缘邪淫而于现法生怖畏、怨讎，于来世生怖畏、怨讎，心中受苦忧。离邪淫者，则如是之怖畏、怨讎止息。</p>
<p>居士！妄语者，缘妄语而于现法生怖畏、怨讎，于来世生怖畏、怨讎，心中受苦忧。离妄语者，则如是之怖畏、怨讎止息。</p>
<p>居士！饮酒者，缘饮酒而于现世生怖畏、怨讎，于来世生怖畏、怨讎，心中受苦忧。离饮酒者，则如是之怖畏、怨讎止息。</p>
<p>此为五种怖畏，怨讎之止息。</p>
<p>五</p>
<p>以何为成就四种预流支耶？</p>
<p>居士！于此有圣弟子，于佛成就证淨，而曰：『彼世尊为应供、正等觉、明行足、善逝、世间解、无上士、调御丈夫、天人师、佛、世尊。』于法……于僧……于圣者之所乐不破、不穿、不杂、不秽，离脱，智者所讚，不执取，成就能发三摩地之戒。</p>
<p>此为成就四种预流支。</p>
<p>六</p>
<p>以何为慧善观圣理，善通达之耶？</p>
<p>居士！于此有圣弟子，对缘善作意，而曰：『彼有故此有，彼生故此生，彼无故此无，彼灭故此灭。』谓：缘无明生行，缘行生识，缘识生名色，缘名色生六处，缘六处生触，缘触生受，缘受生渴爱，缘可爱生取，缘取生有，缘有生生，缘生生老死愁悲苦忧恼。如是，此为一切苦蕴之集起。又：无明无餘离灭故行灭，行灭故识灭，识灭故名色灭，名色灭故六处灭，六处灭故触灭，触灭故受灭，受灭故渴爱灭，渴爱灭故取灭，取灭故有灭，有灭故生灭，生灭故老死愁悲苦忧恼灭。如是，此为一切苦蕴之灭。</p>
<p>此为以慧善观圣理，善通达。</p>
<p>七</p>
<p>居士！圣弟子于此五种怖畏、怨讎当止息，成就此四种预流支，以慧善观圣理，善通达时，若心欲者，则自得记别，而曰：『于我地狱灭尽、畜生灭尽、饿鬼趣灭尽、恶生恶趣、堕处灭尽，而得预流，堕法灭、决定、趣向等觉。』」</p></div>
<div class='div-other'><a id='mulu2307' />
<p class='h4'>〔二九〕第九　怖畏</p>
<p>一</p>
<p>舍卫城因缘。</p>
<p>二</p>
<p>时，有众多之比丘来至世尊住处。至已，礼敬世尊，坐于一面。时，世尊言坐于一面之彼诸比丘曰：</p>
<p>三～六</p>
<p>「诸比丘！于圣弟子……乃至……（准前经）</p>
<p>七</p>
<p>诸比丘！圣弟子于五种怖畏、怨讎当止息，成就此四种预流支，以慧善观圣理，善通达时，若心欲者，则自得记别，而曰：『于我地狱灭尽、畜生灭尽、饿鬼趣灭尽、恶生恶趣、堕处灭尽，而得预流，堕法灭、决定、趣向等觉。』」</p></div>
<div class='div-other'><a id='mulu2308' />
<p class='h4'>〔三〇〕第十　离车</p>
<p>一</p>
<p>一时，世尊住毘舍离城大林重阁讲堂。</p>
<p>二</p>
<p>时，离车大臣难陀来至世尊住处，至已，礼敬世尊，坐于一面，时，世尊言坐于一面之离车大臣难陀曰：</p>
<p>「难陀！成就四法之圣弟子，为得预流，堕法灭、决定、趣向等觉。以何为四法耶？</p>
<p>三</p>
<p>难陀！于此有圣弟子，于佛成就证淨，曰：『彼世尊为应供、正等觉、明行足、善逝、世间解、无上士、调御丈夫、天人师、佛、世尊。』于法……于僧……于圣者之所乐不破、不穿、不杂、不秽，离脱，智者所讚，不执取，成就能发三摩地之戒。</p>
<p>难陀！成就此四法之圣弟子，为得预流，堕法灭、决定、趣向等觉。</p>
<p>四</p>
<p>难陀！又，成就此四法之圣弟子，与天、人之寿相应，与天、人之色相应，与天、人之乐相应，与天、人之称相应，与天、人之增上力相应。</p>
<p>五</p>
<p>难陀！此非我闻于他之沙门、婆罗门所说之，乃我自知、自见、自悟而说。」</p>
<p>六</p>
<p>如是说时，有一男子对离车大臣难陀曰——</p>
<p>「大德！是沐浴之时矣。」</p>
<p>〔难陀答曰：〕「无须于外面之沐浴，以内自之沐浴为已足。此乃谓于世尊之信心。」</p></div>
<p>第三　百手品（终）</p>
<p>此中摄颂曰：</p>
<div class="lg">
<div class="lg-row"><div class="lg-cell" style="text-indent:7em">二之摩訶男</div></div>
<!-- end of lg-row -->
<div class="lg-row"><div class="lg-cell" style="text-indent:7em">沙陀二百手</div></div>
<!-- end of lg-row -->
<div class="lg-row"><div class="lg-cell" style="text-indent:7em">二破戒怨讎</div></div>
<!-- end of lg-row -->
<div class="lg-row"><div class="lg-cell" style="text-indent:7em">怖畏与离车</div></div>
<!-- end of lg-row -->
<div class="lg-row"><div class="lg-cell" style="text-indent:7em">以十说此品</div></div><!-- end of lg --></div></div>
<div class='div-other'><a id='mulu2309' />
<p class='h3'>第四　福德润泽品</p>
<div class='div-other'><a id='mulu2310' />
<p class='h4'>〔三一〕第一　润泽（一）</p>
<p>一</p>
<p>舍卫城因缘。</p>
<p>二</p>
<p>「诸比丘！有四种福德润泽、善润泽、安乐食。以何为四耶？</p>
<p>三</p>
<p>诸比丘！于此处圣弟子，于佛成就证淨，而曰：『彼世尊为应供、正等觉、明行足、善逝、世间解、无上士、调御丈夫、天人师、佛、世尊。』</p>
<p>此为第一之福德润泽、善润泽、安乐食。</p>
<p>四</p>
<p>诸比丘！又，圣弟子于法成就证淨，而曰：『世尊之法为善说、现见、不时、来见、引导、智者应自知。』</p>
<p>此为第二之福德润泽、善润泽、安乐食。</p>
<p>五</p>
<p>诸比丘！又，圣弟子于僧成就证淨，而曰：『世尊之声闻众为妙行者、世尊之声闻众为直行者、世尊之声闻众为应理行者、世尊之声闻众为和敬行者，谓四双八辈。世尊之声闻众为应请、极应请、应供养、应合掌、世间无上福田。』</p>
<p>此为第三之福德润泽、善润泽、安乐食。</p>
<p>六</p>
<p>诸比丘！又，圣弟子于圣者之所乐不破、不穿、不杂、不秽，离脱，智者所讚，不执取，成就能发三摩地之戒。</p>
<p>七</p>
<p>诸比丘！此为第四之福德润泽、善润泽、安乐食。」</p></div>
<div class='div-other'><a id='mulu2311' />
<p class='h4'>〔三二〕第二　润泽（二）</p>
<p>※二</p>
<p>「诸比丘！有四之福泽润泽、善润泽、安乐食。以何为四耶？</p>
<p>三</p>
<p>诸比丘！于此有圣弟子，于佛成就证淨，而曰：『彼世尊为应供、正等觉、明行足、善逝、世间解、无上士、调御丈夫、天人师、佛、世尊。』</p>
<p>此为第一之福德润泽、善润泽、安乐食。</p>
<p>四～五</p>
<p>诸比丘！又，圣弟子于法……于僧……</p>
<p>六</p>
<p>诸比丘！又，圣弟子以离慳吝之垢秽心住于家，常施、亲手施、喜弃捨、应乞、喜于分与布施。</p>
<p>此为第四之福德润泽、善润泽、安乐食。</p>
<p>七</p>
<p>诸比丘！此为四种福德润泽、善润泽、安乐食。」</p></div>
<div class='div-other'><a id='mulu2312' />
<p class='h4'>〔三三〕第三　润泽（三）</p>
<p>※二</p>
<p>「诸比丘！有四种福泽润泽、善润泽、安乐食。以何为四耶？</p>
<p>三～五</p>
<p>诸比丘！此有圣弟子，于佛成就证淨，而曰：『彼世尊为应供、正等觉、明行足、善逝、世间解、无上士、调御丈夫、天人师、佛、世尊。』</p>
<p>此为第一之福德润泽、善润泽、安乐食。</p>
<p>诸比丘！又，圣弟子于法……于僧……</p>
<p>六</p>
<p>具慧以圣决择而顺正苦尽，成就生灭慧。</p>
<p>此为第四之福德润泽、善润泽、安乐食。</p>
<p>七</p>
<p>诸比丘！此为四种福德润泽、善润泽、安乐食。」</p></div>
<div class='div-other'><a id='mulu2313' />
<p class='h4'>〔三四〕第四　天道（一）</p>
<p>一</p>
<p>舍卫城因缘。</p>
<p>二</p>
<p>「诸比丘！诸天之天道有四，能令未清淨之众生得清淨，未洁白之众生得洁白。以何为四耶？</p>
<p>三</p>
<p>诸比丘！于此有圣弟子，于佛成就证淨，而曰：『彼世尊为应供、正等觉、明行足、善逝、世间解、无上士、调御丈夫、天人师、佛、世尊。』</p>
<p>此为诸天之第一天道，能令未清淨之众生得清淨，未洁白之众生得洁白。</p>
<p>四～六</p>
<p>诸比丘！又，圣弟子于法……于僧……于圣者之所乐不破、不穿、不杂、不秽，离脱，智者所讚，不执取，成就能发三摩地之戒。</p>
<p>此为诸天之第四天道，能令未清淨之众生得清淨，未洁白之众生得洁白。</p>
<p>七</p>
<p>诸比丘！诸天之天道有此四种，能令未清淨之众生得清淨，未洁白之众生得洁白。」</p></div>
<div class='div-other'><a id='mulu2314' />
<p class='h4'>〔三五〕第五　天道（二）</p>
<p>※二</p>
<p>「诸比丘！诸天之天道有四，能令未清淨之众生得清淨，未洁白之众生得洁白。以何为四耶？</p>
<p>三</p>
<p>诸比丘！于此有圣弟子，于佛成就证淨，而曰：『彼世尊为应供、正等觉、明行足、善逝、世间解、无上士、调御丈夫、天人师、佛、世尊。』彼思择：『以何为诸天之天道耶？』知：『我闻说，诸天以无<span class='corr'>恚</span>为最上。我亦于或无怖或能安者，不起瞋恚，必成就天道之法而住。』</p>
<p>此为诸天之第一天道，能令未清淨之众生得清淨，未洁白之众生得洁白。</p>
<p>四～五</p>
<p>诸比丘！又，圣弟子于法……于僧……</p>
<p>六</p>
<p>于圣者之所乐不破、〔不穿、不杂、不秽、离脱、智者所讚、不可执取，〕成就能发三摩地之戒。彼思择：『如何为诸天之道耶？』知：『我闻诸天以无恚为为最上。我于或怖或安者，不起瞋恚，必成就天道之法而住。』</p>
<p>此诸天之天道有四，未清淨之众生而令清淨；未洁白之众生而令洁白。</p>
<p>七</p>
<p>诸比丘！于诸天之道有此回，未清淨之众生而令清淨；未洁白之众生而令洁白。」</p></div>
<div class='div-other'><a id='mulu2315' />
<p class='h4'>〔三六〕第六　朋辈</p>
<p>※二</p>
<p>「诸比丘！若成就四法者，诸天欢喜，而称说为朋辈。何者为四耶？</p>
<p>三</p>
<p>诸比丘！此处有圣弟子，于佛成就证淨，曰：『彼世尊是应供、正等觉者、明行足、善逝、世间解、无上士、调御丈夫、天人师、佛、世尊。』彼诸天于佛成就证淨，此处歿后，往生彼处者，如是思惟：『我等于佛成就证淨，于彼处歿，而生来此处，圣弟子亦如是，于佛成就证淨，当来诸天之处。』</p>
<p>四～五</p>
<p>诸比丘！又于法……于僧……</p>
<p>六</p>
<p>成就圣者所乐不破、〔不穿、不杂、不秽、离脱、智者所讚、不可执取、〕能发三摩地之戒。诸天成就圣者所乐戒，于此处歿，往生彼处者，如是思惟：『我等成就圣者所乐之戒，于彼此处歿，来生此处，圣弟子亦如是，成就圣者所乐之戒，当来诸天之处。』</p>
<p>七</p>
<p>诸比丘！成就此四法者，诸天欢喜，称说为朋辈。」</p></div>
<div class='div-other'><a id='mulu2316' />
<p class='h4'>〔三七〕第七　摩訶男</p>
<p>一</p>
<p>一时，世尊住释氏国迦毘罗卫城尼拘律园。</p>
<p>二</p>
<p>时，释氏摩訶男来至世尊住处，至已，敬礼世尊，坐于一面。坐于一面之释氏摩訶男，白世尊曰：</p>
<p>三</p>
<p>「大德！云何为优婆塞耶？」</p>
<p>「摩訶男！归依佛、归依法、归依僧故，摩訶男！依此为优婆塞。」</p>
<p>四</p>
<p>「大德！云何为优婆塞戒具足耶？」</p>
<p>「摩訶男！优婆塞离杀生、离不与取、离邪淫、离虚誑语、离饮酒故，摩訶男！依此为优婆塞戒具足。」</p>
<p>五</p>
<p>「大德！云何为优婆塞信具足耶？」</p>
<p>「摩訶男！于此有信之优婆塞，信如来之菩提，而曰：『彼世尊为应供、正等觉、明行足、善逝、世间解、无上士、调御丈夫、天人师、佛、世尊。』摩訶男！依此为优婆塞信具足。」</p>
<p>六</p>
<p>「大德！云何为优婆塞弃捨具足耶？」</p>
<p>「摩訶男！于此有优婆塞，以离慳吝垢秽之心住于家，常施、亲手施、喜弃捨、应乞、喜分与布施。摩訶男！依此为优婆塞弃捨具足。」</p>
<p>七</p>
<p>「大德！云何为优婆塞慧具足耶？」</p>
<p>「摩訶男！于此有优婆塞，具慧以圣决择而顺正苦尽，成就生灭慧。摩訶男！依此为优婆塞慧具足。」</p></div>
<div class='div-other'><a id='mulu2317' />
<p class='h4'>〔三八〕第八　雨</p>
<p>※二</p>
<p>「诸比丘！譬如山上降大雨时，水流往低处，展转山岩溪涧而满。山岩溪涧满则小池满，小池满则大池满，大池满则小河满，小河满则大河满，大河满则大海满。</p>
<p>三</p>
<p>诸比丘！如是圣弟子，于佛证淨、于法证淨、于僧证淨，成就圣者所乐之戒、法，为流至彼岸，资于诸漏之尽。」</p></div>
<div class='div-other'><a id='mulu2318' />
<p class='h4'>〔三九〕第九　沙陀</p>
<p>一</p>
<p>一时，世尊住释氏国迦毘罗卫城尼拘律园。</p>
<p>二</p>
<p>时，世尊于晨朝时分，着下衣、持衣鉢，去往释女沙陀住宅，至已，就所设座。</p>
<p>三</p>
<p>时，释女沙陀来至世尊住处，至已，礼敬世尊，坐于一面。时世尊对坐于一面之释女沙陀曰：</p>
<p>「沙陀！成就四法之圣女弟子，得预流，堕法灭、决定、趣向等觉。以何为四法耶？</p>
<p>四</p>
<p>沙陀！于此有圣女弟子，于佛成就证淨，而曰：『彼世尊为应供、正等觉、明行足、善逝、世间解、无上士、调御丈夫、天人师、佛、世尊。』于法……于僧……以离慳吝垢秽之心住于家，常施、亲手施、喜弃捨、应乞、喜于分布布施。</p>
<p>沙陀！成就此四法之圣女弟子，得预流，堕法灭、决定、趣向等觉。」</p>
<p>五</p>
<p>「大德！世尊所说之此四预流支之法，于我为有，我亦与此法俱。大德！我于佛成就证淨，而曰：『彼世尊为应供、正等觉、明行足、善逝、世间解、无上士、调御丈夫、天人师、佛、世尊。』于法……于僧……于家若有少分之应施物者，则皆于具戒善法者无差别。」</p>
<p>六</p>
<p>「沙陀！幸哉！沙陀！福哉！沙陀！汝当记别为预流果。」</p></div>
<div class='div-other'><a id='mulu2319' />
<p class='h4'>〔四〇〕第十　难提</p>
<p>一</p>
<p>一时，世尊住释氏国迦毘罗卫城尼拘律园。</p>
<p>二</p>
<p>时，释氏难提来至世尊住处。至已，礼敬世尊，坐于一面。坐于一面之释氏难提，白世尊曰：</p>
<p>三</p>
<p>「大德！若于圣弟子，徧一切处皆无具四预流支者，则圣弟子名为住于放逸。」</p>
<p>「难提！若徧一切处皆无具四预流支者，我则将此另名为异生之数。</p>
<p>四</p>
<p>难提！对圣弟子之住于放逸与不住放逸，我将说，且諦听，善自作意。」</p>
<p>「唯唯！大德！」</p>
<p>释氏难提应诺世尊，世尊说曰：</p>
<p>五</p>
<p>「难提！云何圣弟子，住于放逸耶？</p>
<p>难提！于此有圣弟子，于佛成就证淨，而曰：『彼世尊为应供、正等觉、明行足、善逝、世间解、无上士、调御丈夫、天人师、佛、世尊。』彼如是于佛满足证淨，对更精进而不为，于昼不远离，于夜不宴默。彼如是住于放逸，则无胜喜，无胜喜则无欢喜，无欢喜则无轻安，无轻安则住于苦，有苦则不得心定，不得心定则诸法不显现，诸法不显现则入住放逸数。</p>
<p>难提！又，圣弟子于法……于僧……于圣者之所乐不破、不穿、不杂、不秽，离脱，智者所讚，不执取，成就能发三摩地之戒。彼如是以圣者之所乐戒为满足，对更精进而不为，于昼不远离，于夜不宴默。彼如是住于放逸，则不得胜喜，无胜喜则无欢喜，无欢喜则无轻安，无轻安则住于苦，有苦则不得心定，不得心定则诸法不显现，诸法不显现则入住放逸之数。难陀！如是之圣弟子，住于放逸。</p>
<p>六</p>
<p>难提！云何之圣弟子，住于不放逸耶？</p>
<p>难提！于此有圣弟子，于佛成就证淨，而曰：『彼世尊为应供、正等觉、明行足、善逝、世间解、无上士、调御丈夫、天人师、佛、世尊。』彼如是于佛满足证淨，更精进而于昼远离，于夜宴默。彼如是住于不放逸，则生胜喜，有胜喜则生欢喜，意欢喜则身轻安，身轻安则受乐，有乐则心得定，得心定则诸法显现，诸法显现则入住于不放逸之数。</p>
<p>难提！又，圣弟子于法……于僧……对圣者之所乐不破、不穿、不杂、不秽，离脱，智者所讚，不执取，成就能发三摩地之戒。彼如是对圣者之所乐戒不满足，更精进于昼远离，于夜宴默。彼如是住于不放逸则生胜喜，有胜喜则生欢喜，意欢喜则身轻安，身轻安则乐受，有乐则得心定，得心定则诸法显现，诸法显现则入住于不放逸之数。</p>
<p>难提！如是之圣弟子，住于不放逸。」</p></div>
<p>第四　福德润泽品（终）</p>
<p>摄颂曰：</p>
<div class="lg">
<div class="lg-row"><div class="lg-cell" style="text-indent:7em">三种之润泽</div></div>
<!-- end of lg-row -->
<div class="lg-row"><div class="lg-cell" style="text-indent:7em">二种之天道</div></div>
<!-- end of lg-row -->
<div class="lg-row"><div class="lg-cell" style="text-indent:7em">朋辈摩訶男</div></div>
<!-- end of lg-row -->
<div class="lg-row"><div class="lg-cell" style="text-indent:7em">雨沙陀难提</div></div><!-- end of lg --></div></div>
<div class='div-other'><a id='mulu2320' />
<p class='h3'>第五　有偈福德润泽品</p>
<div class='div-other'><a id='mulu2321' />
<p class='h4'>〔四一〕第一　润泽（一）</p>
<p>※二</p>
<p>「诸比丘！福德润泽、善润泽、安乐食有四种，以何为四耶？</p>
<p>三</p>
<p>诸比丘！于此有圣弟子，于佛成就证淨，而曰：『彼世尊为应供、正等觉、明行足、善逝、世间解、无上士、调御丈夫、天人师、佛、世尊。』此为福德润泽、安乐食之第一。</p>
<p>诸比丘！又，圣弟子于法……于僧……于圣者之所乐不破、不穿、不杂、不秽，离脱，智者所讚，不执取，成就能发三摩地之戒。此为福德润泽、善润泽、安乐食之第四。</p>
<p>诸比丘！福德润泽、善润泽、安乐食有此四种。</p>
<p>四</p>
<p>诸比丘！称量成就此四种福德润泽、善润泽之圣弟子之福德，彼成就如是量之福德润泽、善润泽、安乐食，其称量是为不易。谓入无数无量大福德聚之数。</p>
<p>五</p>
<p>诸比丘！譬如称量大海水，以几瓶、几百瓶、几千瓶、几百千瓶之称量，是为不易。谓入无数无量大水聚之数。诸比丘！如是称量成就此四种福德润泽、善润泽之圣弟子之福德，彼成就如是量之福德润泽、善润泽、安乐食，其称量实不易。谓入无数无量大福德聚之数。」</p>
<p>六</p>
<p>世尊如是说示。善逝如是说已，师更说曰：</p>
<div class="lg">
<div class="lg-row"><div class="lg-cell" style="text-indent:7em">大海洋为无量</div></div>
<!-- end of lg-row -->
<div class="lg-row"><div class="lg-cell" style="text-indent:7em">藏宝有大怖畏</div></div>
<!-- end of lg-row -->
<div class="lg-row"><div class="lg-cell" style="text-indent:7em">人皆用诸河川</div></div>
<!-- end of lg-row -->
<div class="lg-row"><div class="lg-cell" style="text-indent:7em">广注入于大海</div></div>
<!-- end of lg-row -->
<div class="lg-row"><div class="lg-cell" style="text-indent:7em">饮食衣牀座具</div></div>
<!-- end of lg-row -->
<div class="lg-row"><div class="lg-cell" style="text-indent:7em">施智者亦似此</div></div>
<!-- end of lg-row -->
<div class="lg-row"><div class="lg-cell" style="text-indent:7em">入此福德之流</div></div>
<!-- end of lg-row -->
<div class="lg-row"><div class="lg-cell" style="text-indent:7em">如川流之入海</div></div><!-- end of lg --></div></div>
<div class='div-other'><a id='mulu2322' />
<p class='h4'>〔四二〕第二　润泽（二）</p>
<p>※二</p>
<p>「诸比丘！福德润泽、善润泽、安乐食有四种。何为四种耶？</p>
<p>三</p>
<p>诸比丘！于此有圣弟子，于佛成就证淨，而曰：『彼世尊为应供、正等觉、明行足、善逝、世间解、无上士、调御丈夫、天人师、佛、世尊。』此为福德润泽、善润泽、安乐食之第一。</p>
<p>诸比丘！又，圣弟子于法……于僧……以离慳吝、垢秽之心住于家，常施、亲手施、喜弃捨、应乞、以布施之分布为喜。此为福德润泽、善润泽、安乐食之第四。</p>
<p>诸比丘！福德润泽、善润泽、安乐食有此四种。</p>
<p>四</p>
<p>诸比丘！称量成就此四种福德润泽、善润泽圣弟子之福德，彼成就如是之福德润泽、善润泽、安乐食，其称量是为不足。谓入于无数无量大福德聚。</p>
<p>五</p>
<p>诸比丘！譬如彼诸大河俱，其流之合流，谓：恆河、耶符那河、伊罗跋提河、萨罗游河，摩醯河。于彼水之称量，虽以几瓶、几百瓶、几千瓶、几百千瓶，其称量实为不易。是谓入于无数无量大水聚之数。诸比丘！如是称量成就此四种福德润泽、善润泽之圣弟子之福德，彼成就如是量之福德润泽、善润泽、安乐食，其称量实为不易。谓入于无数无量大福德聚之数。」</p>
<p>六</p>
<p>世尊如是说示。善逝如是说已，师更说曰：</p>
<div class="lg">
<div class="lg-row"><div class="lg-cell" style="text-indent:7em">大海洋为无量</div></div>
<!-- end of lg-row -->
<div class="lg-row"><div class="lg-cell" style="text-indent:7em">藏宝有大怖畏</div></div>
<!-- end of lg-row -->
<div class="lg-row"><div class="lg-cell" style="text-indent:7em">人皆用诸河川</div></div>
<!-- end of lg-row -->
<div class="lg-row"><div class="lg-cell" style="text-indent:7em">广注入于大海</div></div>
<!-- end of lg-row -->
<div class="lg-row"><div class="lg-cell" style="text-indent:7em">饮食衣牀座具</div></div>
<!-- end of lg-row -->
<div class="lg-row"><div class="lg-cell" style="text-indent:7em">施智者亦似此</div></div>
<!-- end of lg-row -->
<div class="lg-row"><div class="lg-cell" style="text-indent:7em">入此福德之流</div></div>
<!-- end of lg-row -->
<div class="lg-row"><div class="lg-cell" style="text-indent:7em">如川流注入海</div></div><!-- end of lg --></div></div>
<div class='div-other'><a id='mulu2323' />
<p class='h4'>〔四三〕第三　润泽（三）</p>
<p>※二</p>
<p>「诸比丘！福德润泽、善润泽、安乐食有四种。何为之四耶？</p>
<p>三</p>
<p>诸比丘！于此有圣弟子，于佛……于法……于僧……具慧以圣决择，而顺正苦尽，成就生灭慧。此为福德润泽、善润泽、安乐食之第四。</p>
<p>诸比丘！福德润泽、善润泽、安乐食有此四种。</p>
<p>四</p>
<p>诸比丘！称量成就此四种福德润泽、善润泽圣弟子之福德，彼成就如是福德润泽，善润泽、安乐食，其称量实为不易。谓入于无数无量大福德聚之数。」</p>
<p>五</p>
<p>世尊如是说示。善逝如是说已，师更说曰：</p>
<div class="lg">
<div class="lg-row"><div class="lg-cell" style="text-indent:7em">欲得福者须立善</div></div>
<!-- end of lg-row -->
<div class="lg-row"><div class="lg-cell" style="text-indent:7em">为得不死应修道</div></div>
<!-- end of lg-row -->
<div class="lg-row"><div class="lg-cell" style="text-indent:7em">若证法核则尽乐</div></div>
<!-- end of lg-row -->
<div class="lg-row"><div class="lg-cell" style="text-indent:7em">死王来时不颤惧</div></div><!-- end of lg --></div></div>
<div class='div-other'><a id='mulu2324' />
<p class='h4'>〔四四〕第四　大宝（一）</p>
<p>※二</p>
<p>「诸比丘！成就四法之圣弟子，得富饶而有大宝、大财之大名称。以何为四法耶？</p>
<p>三</p>
<p>诸比丘！于此有圣弟子，于佛成就证淨，而曰：『彼世尊为应供、正等觉、明行足、善逝、世间解、无上士、调御丈夫、天人师、佛、世尊。』于法……于僧……于圣者之所乐不破、不穿、不杂、不秽，离脱，智者所讚，不执取，成就能发三摩地之戒。</p>
<p>四</p>
<p>诸比丘！成就此四法之圣弟子，得富饶而有大宝、大财之大名称。」</p></div>
<div class='div-other'><a id='mulu2325' />
<p class='h4'>〔四五〕第五　大宝（二）</p></div>
<div class='div-other'><a id='mulu2326' />
<p class='h4'>〔四六〕第六　比丘</p>
<p>※二</p>
<p>「诸比丘！圣弟子成就四法者，则成预流，堕法灭、决定、趣向等觉。以何为四法耶？</p>
<p>三</p>
<p>诸比丘！于此有圣弟子，于佛成就证淨……于法……于僧……于圣者之所乐不破、不穿、不杂、不秽，离脱，智者所讚，不执取，成就能发三摩地之戒。</p>
<p>四</p>
<p>诸比丘！圣弟子成就此四法者，则成预流，堕法灭、决定、趣向等觉。」</p></div>
<div class='div-other'><a id='mulu2327' />
<p class='h4'>〔四七〕第七　难提</p>
<p>一</p>
<p>迦毘罗卫城因缘。</p>
<p>二</p>
<p>时，世尊言坐于一面之释氏难提曰：</p>
<p>「难提！圣弟子成就四法者，则成预流，堕法灭、决定、趣向等觉。以何为四法耶？</p>
<p>三</p>
<p>难提！于此有圣弟子，于佛成就证淨……于法……于僧……于圣者之所乐不破、不穿、不杂、不秽，离脱，智者所讚，不执取，成就能发三摩地之戒。</p>
<p>四</p>
<p>难提！圣弟子成就此四法者，则成预流，堕法灭、决定、趣向等觉。」</p></div>
<div class='div-other'><a id='mulu2328' />
<p class='h4'>〔四八〕第八　跋提</p>
<p>一</p>
<p>迦毘罗卫城因缘……（述说来詣之次第）……</p>
<p>二</p>
<p>时，世尊对坐于一面之释氏跋提曰：</p>
<p>「跋提！圣弟子成就四法者，则为预流，堕法灭、决定、趣向等觉。以何为四法耶？</p>
<p>三</p>
<p>跋提！于此有圣弟子，于佛成就证淨……于法……于僧……于圣者之所乐不破、不穿、不杂、不秽，离脱，智者所讚，不执取，成就能发三摩地之戒。</p>
<p>四</p>
<p>难提！圣弟子成就此四法者，则为预流，堕法灭、决定、趣向等觉。」</p></div>
<div class='div-other'><a id='mulu2329' />
<p class='h4'>〔四九〕第九　摩訶男</p>
<p>一</p>
<p>迦毘罗卫城因缘……</p>
<p>二</p>
<p>时，世尊言坐于一面之释子摩訶男曰：</p>
<p>「摩訶男！圣弟子成就四法者，则为预流，堕法灭、决定、趣向等觉。以何为四法耶？</p>
<p>三</p>
<p>摩訶男！此处有圣弟子，于佛成就证淨……于法……于僧……于圣者之所乐不破、不穿、不杂、不秽，离脱，智者所讚，不执取，成就能发三摩地之戒。</p>
<p>四</p>
<p>摩訶男！圣弟子成就此四法者，则为预流，堕法灭、决定、趣向等觉。」</p></div>
<div class='div-other'><a id='mulu2330' />
<p class='h4'>〔五〇〕第十　支</p>
<p>※二</p>
<p>「诸比丘！有四种预流支。以何为四预流支耶？</p>
<p>三</p>
<p>诸比丘！亲近善士，听闻正法，如理作意，法随法行是。</p>
<p>四</p>
<p>诸比丘！此为四种预流支。」</p></div>
<p>第五　有偈福德润泽品（终）</p>
<p>此中摄颂曰：</p>
<div class="lg">
<div class="lg-row"><div class="lg-cell" style="text-indent:7em">三种之润泽</div></div>
<!-- end of lg-row -->
<div class="lg-row"><div class="lg-cell" style="text-indent:7em">二种之大宝</div></div>
<!-- end of lg-row -->
<div class="lg-row"><div class="lg-cell" style="text-indent:7em">比丘与难提</div></div>
<!-- end of lg-row -->
<div class="lg-row"><div class="lg-cell" style="text-indent:7em">跋提摩訶男</div></div>
<!-- end of lg-row -->
<div class="lg-row"><div class="lg-cell" style="text-indent:7em">以及支之十</div></div><!-- end of lg --></div></div>
<div class='div-other'><a id='mulu2331' />
<p class='h3'>第六　有慧品</p>
<div class='div-other'><a id='mulu2332' />
<p class='h4'>〔五一〕第一　有偈</p>
<p>※二</p>
<p>「诸比丘！成就四法之圣弟子，为预流，堕法灭、决定、趣向等觉。以何为四法耶？</p>
<p>三</p>
<p>诸比丘！于此有圣弟子，于佛成就证淨，而曰：『彼世尊为应供、正等觉、明行足、善逝、世间解、无上士、调御丈夫、天人师、佛、世尊。』于法……于僧……于圣者之所乐不破、不穿、不杂、不秽，离脱，智者所讚，不执取，成就能发三摩地之戒。</p>
<p>诸比丘！成就此四法之圣弟子，为预流，堕法灭、决定、趣向等觉。」</p>
<p>四</p>
<p>世尊如是说。善逝如是说已，师更说曰——</p>
<div class="lg">
<div class="lg-row"><div class="lg-cell" style="text-indent:7em">于如来之信心</div></div>
<!-- end of lg-row -->
<div class="lg-row"><div class="lg-cell" style="text-indent:7em">不动而善安立</div></div>
<!-- end of lg-row -->
<div class="lg-row"><div class="lg-cell" style="text-indent:7em">圣者之乐称讚</div></div>
<!-- end of lg-row -->
<div class="lg-row"><div class="lg-cell" style="text-indent:7em">于戒善自受持</div></div>
<!-- end of lg-row -->
<div class="lg-row"><div class="lg-cell" style="text-indent:7em">于僧伽具信乐</div></div>
<!-- end of lg-row -->
<div class="lg-row"><div class="lg-cell" style="text-indent:7em">所见之直心人</div></div>
<!-- end of lg-row -->
<div class="lg-row"><div class="lg-cell" style="text-indent:7em">其活命名之为</div></div>
<!-- end of lg-row -->
<div class="lg-row"><div class="lg-cell" style="text-indent:7em">不空以及不贫</div></div>
<!-- end of lg-row -->
<div class="lg-row"><div class="lg-cell" style="text-indent:7em">故贤者唯以佛</div></div>
<!-- end of lg-row -->
<div class="lg-row"><div class="lg-cell" style="text-indent:7em">之教而诚持念</div></div>
<!-- end of lg-row -->
<div class="lg-row"><div class="lg-cell" style="text-indent:7em">精勤信心持戒</div></div>
<!-- end of lg-row -->
<div class="lg-row"><div class="lg-cell" style="text-indent:7em">勉励淨信法见</div></div><!-- end of lg --></div></div>
<div class='div-other'><a id='mulu2333' />
<p class='h4'>〔五二〕第二　雨安居</p>
<p>一</p>
<p>一时，世尊住舍卫城祇树林给孤独园。</p>
<p>二</p>
<p>其时，有一比丘于舍卫城，住雨安居已，因事至迦毘罗卫城。</p>
<p>三</p>
<p>迦毘罗卫城之诸释氏得闻：「有一比丘于舍卫城，住雨安居已，因事至迦毘罗卫城。」</p>
<p>四</p>
<p>时，迦毘罗卫城之诸释氏，来至彼比丘处。至已，礼敬彼比丘，坐于一面。坐于一面之迦毘罗卫城之诸释氏，对彼比丘言曰：</p>
<p>五</p>
<p>「大德！世尊无病强健否？」</p>
<p>「友等！世尊无病强健。」</p>
<p>「大德！舍利弗、目犍连无病强健否？」</p>
<p>「友等！舍利弗、目犍连无病强健。」</p>
<p>「大德！比丘众无病强健否？」</p>
<p>「友等！比丘众无病强健。」</p>
<p>六</p>
<p>「大德！于此雨安居中，有于世尊之所亲闻、亲受否？」</p>
<p>「友等！我由世尊所亲闻、亲受为：『诸比丘！依诸漏尽，而无漏心解脱、慧解脱，于现法自证知、现证，具足而住之比丘少；依五下分结尽，而成为化生者，当于彼处般涅槃，由彼世得不还法之比丘多。』</p>
<p>七</p>
<p>友等！又，我由世尊所亲闻、亲受为：『诸比丘！依五下分结尽，而成为化生者，于彼处般涅槃，由彼世得不还法之比丘为少；三结尽，贪瞋痴弱，成为一来，唯只一来此世，作苦边际之比丘为多。』</p>
<p>八</p>
<p>友等！又，我由世尊之所亲闻、亲受为：『诸比丘！三结尽，贪瞋痴弱，成为一来，唯只一来此世，作苦之边际之比丘为少；依三结尽成为预流，堕法灭、决定、趣向等觉之比丘为多。』」</p></div>
<div class='div-other'><a id='mulu2334' />
<p class='h4'>〔五三〕第三　达摩提那</p>
<p>一</p>
<p>一时，世尊住波罗捺国仙人堕处鹿野园。</p>
<p>二</p>
<p>时，优婆塞达摩提那与五百优婆塞来詣世尊住处。詣已，礼敬世尊，坐于一面。坐于一面之优婆塞白世尊曰：</p>
<p>三</p>
<p>「大德！世尊请教授我等，大德！世尊请教授我等，以使长夜得利益安乐。」</p>
<p>「达摩提那！然则汝等应如是学：『如来所说之经为甚深、义甚深、出世间、空性相应，时时将此具足而住。』达摩提那！汝等应如是学。」</p>
<p>四</p>
<p>「大德！住于有儿童憒乱之卧处，用迦尸衣、栴檀，持鬘香、涂香，享受金银之我等，对如来所说之甚深、义甚深、出世间、空性相应之经，能时时具足而住为不易。大德世尊为依住五戒之我等，请说示上法。」</p>
<p>五</p>
<p>「达摩提那！然则汝等应如是学：『我等于佛成就证淨，而曰：「彼世尊为应供、正等觉、明行足、善逝、世间解、无上士、调御丈夫、天人师、佛、世尊。」于法……于僧……于圣者之所乐不破、不穿、不杂、不秽，离脱，智者所讚，不执取，成就能发三摩地之戒。』达摩提那！汝等应如是学。」</p>
<p>「大德！世尊所说四预流支之法，我等有之，我等当与此法俱存。</p>
<p>六</p>
<p>大德！我等于佛成就证淨，而曰：『彼世尊为应供、正等觉、明行足、善逝、世间解、无上士、调御丈夫、天人师、佛、世尊。』于法……于僧……于圣者之所乐不破、不穿、不杂、不秽，离脱，智者所讚，不执取，成就能发三摩地之戒。」</p>
<p>七</p>
<p>「达摩提那！汝等幸哉！达摩提那！汝等福哉！达摩提那！汝等当记别为预流果。」</p></div>
<div class='div-other'><a id='mulu2335' />
<p class='h4'>〔五四〕第四　疾病</p>
<p>一</p>
<p>一时，世尊住释氏国迦毘罗卫城尼拘律园。</p>
<p>二</p>
<p>其时，众多之比丘，为世尊做衣，为「三月后，世尊整衣外出游行。」</p>
<p>三</p>
<p>释氏摩訶男闻得众多之比丘，为世尊做衣，为「三月后，世尊整衣将出游行。」时，释氏摩訶男来詣世尊住处。詣已，礼敬世尊，坐于一面。坐于一面之释氏摩訶男白世尊曰：</p>
<p>四</p>
<p>「大德！闻众多比丘，为世尊做衣，为『三月后，世尊整衣将出游行。』大德！曾于世尊处有亲闻亲受『有慧之优婆塞，因疾病而重患困苦，应对有慧之优婆塞教诫。』」</p>
<p>五</p>
<p>「摩訶男！有慧之优婆塞，因疾病而重患困苦，对有慧之优婆塞，应以四苏息法令得活命，而曰：『具寿，当得活！于佛有证淨，而曰：「彼世尊为应供、正等觉、明行足、善逝、世间解、无上士、调御丈夫、天人师、佛、世尊。」具寿，当得活！具寿！于法……于僧……于圣者之所乐不破、不穿、不杂、不秽，离脱，智者所讚，不执取，成就能发三摩地之戒。』</p>
<p>六</p>
<p>摩訶男！有慧之优婆塞，因疾病而重患困苦，对有慧之优婆塞，以此四苏息法令得活已，应如是言：</p>
<p>七</p>
<p>『具寿顾恋父母耶？』若彼如是言：『我顾恋父母。』于彼当如是答言：『具寿，有死法；若具寿顾恋父母亦唯死，若具寿不顾恋父母亦唯死，具寿愿断父母之顾恋。』</p>
<p>八</p>
<p>若彼如是言：『我断父母之顾恋。』于彼当如是答言：『具寿顾恋妻子耶？』彼若如是言：『我顾恋妻子』，于彼当如是答言：『具寿，有死法；具寿若顾恋妻子亦唯死，具寿若不顾恋妻子亦唯死。具寿愿断妻子之顾恋。』</p>
<p>九</p>
<p>彼若如是言：『我断妻子之顾恋』。于彼当如是答言：『具寿，对人之五妙欲顾恋耶？』彼若如是答言：『我顾恋人之五妙欲』，于彼应如是答言：『友！天之欲比人之欲为更胜、更妙，具寿唯愿心由人欲远离，心当于胜解四大天王天。』</p>
<p>一〇</p>
<p>彼若如是言：『我心由人欲远离，心胜解于四大天王天』，于彼当如是答言：『友！忉利天比四大天王天为更胜、更妙，具寿唯愿心由四大天王天远离，心当胜解于忉利天。』</p>
<p>一一～一六</p>
<p>彼若如是言：『我心由四大天王天远离，心胜解于忉利天』。于彼应如是答言：『友！比忉利天，耶摩天……兜率天……化乐天……他化自在天……</p>
<p>一七</p>
<p>……友！梵世比他化自在天为更胜、更妙，具寿唯愿心由他化自在天远离，心当胜解于梵世。』</p>
<p>一八</p>
<p>彼若如是言：『我心由他化自在天远离，心胜解于梵世』，于彼当如是答言：『友！梵世亦无常、无恒，为有身所摄，具寿唯愿心由梵世远离，摄心于有身之灭尽。』</p>
<p>一九</p>
<p>若彼如是言：『我心由梵世远离，摄心于有身之灭尽。』摩訶男！如是心解脱之优婆塞，与百岁心解脱之比丘无有少异，我谓：依解脱而解脱。」</p></div>
<div class='div-other'><a id='mulu2336' />
<p class='h4'>〔五五〕第五　果<span class='corr'></span>（一）</p>
<p>※二</p>
<p>「诸比丘！对此四法修习、多修者，则资于预流果现证。以何为四法耶？</p>
<p>三</p>
<p>乃：亲近善士、听闻正法、如理作意、法随法行是。</p>
<p>四</p>
<p>诸比丘！对此四法修习、多修者，则资于预流果现证。」</p></div>
<div class='div-other'><a id='mulu2337' />
<p class='h4'>〔五六〕第六　果（二）</p>
<p>※二</p>
<p>「诸比丘！对此四法修习、多修者，则资于一来果现证……」</p></div>
<div class='div-other'><a id='mulu2338' />
<p class='h4'>〔五七〕第七　果（三）</p>
<p>※二</p>
<p>「……资于不还果现证……」</p></div>
<div class='div-other'><a id='mulu2339' />
<p class='h4'>〔五八〕第八　果（四）</p>
<p>※二</p>
<p>「……资于阿罗汉果现证……」</p></div>
<div class='div-other'><a id='mulu2340' />
<p class='h4'>〔五九〕第九　获得</p>
<p>※二</p>
<p>「……资于智慧获得……」</p></div>
<div class='div-other'><a id='mulu2341' />
<p class='h4'>〔六〇〕第十　增长</p>
<p>※二</p>
<p>「……资于智慧增长……」</p></div>
<div class='div-other'><a id='mulu2342' />
<p class='h4'>〔六一〕第十一　广大</p>
<p>※二</p>
<p>「……资于智慧广大……」</p></div>
<p>第六　有慧品（终）</p>
<p>摄颂：</p>
<div class="lg">
<div class="lg-row"><div class="lg-cell" style="text-indent:7em">有偈与雨安居</div></div>
<!-- end of lg-row -->
<div class="lg-row"><div class="lg-cell" style="text-indent:7em">达摩提那疾病</div></div>
<!-- end of lg-row -->
<div class="lg-row"><div class="lg-cell" style="text-indent:7em">四果以至获得</div></div>
<!-- end of lg-row -->
<div class="lg-row"><div class="lg-cell" style="text-indent:7em">增长以及广大</div></div><!-- end of lg --></div></div>
<div class='div-other'><a id='mulu2343' />
<p class='h3'>第七　大慧品</p>
<div class='div-other'><a id='mulu2344' />
<p class='h4'>〔六二〕第一　大</p>
<p>※四</p>
<p>「……资于大慧……」</p></div>
<div class='div-other'><a id='mulu2345' />
<p class='h4'>〔六三〕第二　广</p>
<p>※四</p>
<p>「……资于广慧……」</p></div>
<div class='div-other'><a id='mulu2346' />
<p class='h4'>〔六四〕第三　广大</p>
<p>※四</p>
<p>「……资于广大慧……」</p></div>
<div class='div-other'><a id='mulu2347' />
<p class='h4'>〔六五〕第四　深</p>
<p>※四</p>
<p>「……资于深慧……」</p></div>
<div class='div-other'><a id='mulu2348' />
<p class='h4'>〔六六〕第五　无等</p>
<p>※四</p>
<p>「……资于无等慧……」</p></div>
<div class='div-other'><a id='mulu2349' />
<p class='h4'>〔六七〕第六　宏慧</p>
<p>※四</p>
<p>「……资于宏慧……」</p></div>
<div class='div-other'><a id='mulu2350' />
<p class='h4'>〔六八〕第七　多多</p>
<p>※四</p>
<p>「……资于慧之多多……」</p></div>
<div class='div-other'><a id='mulu2351' />
<p class='h4'>〔六九〕第八　迅</p>
<p>※四</p>
<p>「……资于迅慧……」</p></div>
<div class='div-other'><a id='mulu2352' />
<p class='h4'>〔七〇〕第九　轻</p>
<p>※四</p>
<p>「……资于轻慧……」</p></div>
<div class='div-other'><a id='mulu2353' />
<p class='h4'>〔七一〕第十　捷</p>
<p>※四</p>
<p>「……资于捷慧……」</p></div>
<div class='div-other'><a id='mulu2354' />
<p class='h4'>〔七二〕第十一　速</p>
<p>※四</p>
<p>「……资于速慧……」</p></div>
<div class='div-other'><a id='mulu2355' />
<p class='h4'>〔七三〕第十二　利</p>
<p>※四</p>
<p>「……资于利慧……」</p></div>
<div class='div-other'><a id='mulu2356' />
<p class='h4'>〔七四〕第十三　决择</p>
<p>※二</p>
<p>「……资于决择慧。以何为四耶？</p>
<p>三</p>
<p>乃亲近善士，听闻正法，如理作意，法随法行是。</p>
<p>四</p>
<p>诸比丘！对此四法修习、多修者，则资于决择慧。」</p></div>
<p>摄颂：</p>
<div class="lg">
<div class="lg-row"><div class="lg-cell" style="text-indent:7em">大广与广大</div></div>
<!-- end of lg-row -->
<div class="lg-row"><div class="lg-cell" style="text-indent:7em">深无等与宏</div></div>
<!-- end of lg-row -->
<div class="lg-row"><div class="lg-cell" style="text-indent:7em">多多迅轻捷</div></div>
<!-- end of lg-row -->
<div class="lg-row"><div class="lg-cell" style="text-indent:7em">速利与决择</div></div><!-- end of lg --></div>
<p>预流相应中、第七大慧品（终）</p>
<p>第十一预流相应（终）</p></div></div></div>
</div><!-- end of div[@id='body'] -->
</body></html>
