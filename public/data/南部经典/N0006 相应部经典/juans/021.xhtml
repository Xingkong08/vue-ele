<html xmlns="http://www.w3.org/1999/xhtml">
<head>
  <title>相应部经典</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<div class='div-other'><a id='mulu698' />
<p class='h2'>第十　比丘相应</p>
<div class='div-other'><a id='mulu699' />
<p class='h3'>〔一〕第一　拘离多</p>
<p>一</p>
<p>如是我闻。一时，世尊住舍卫城祇树给孤独园。</p>
<p>二</p>
<p>尔时，尊者大目犍连对诸比丘曰：「友，诸比丘！」</p>
<p>彼等诸比丘对尊者大目犍连答曰：「友！」</p>
<p>三</p>
<p>尊者大目犍连作是言曰：「友！于此我退至闲静处，宴坐时，心生如是之思念：『所谓圣默然，圣默然。圣默然者，何耶？』</p>
<p>四</p>
<p>友，我生此念：『于此比丘，静觉与观，内心寂静，心专住于一境，由无觉无观之定，生喜乐之第二禪，入而安住，此谓之圣默然。』</p>
<p>五</p>
<p>友，我静觉与观，内心寂静，心专注于一境，由无觉无观之定，生喜乐之第二禪，而安住。友！我住此等之住时，显现与觉俱生之想思惟。</p>
<p>六</p>
<p>友，尔时，世尊以神通近我，作如是言曰：『目犍连！目犍连！婆罗门！慎勿放逸。于圣默然心应树立。于圣默然应一心。于圣默然心应专住。』</p>
<p>七</p>
<p>友，其后我于寂静觉与观，内心寂静，心专注于一境，入住于无觉无观之定，生喜与乐之第二禪。友！若予正说，则弟子乃依师之所护念，得大神通。此我正说弟子由师所护念，得大神通。」</p></div>
<div class='div-other'><a id='mulu700' />
<p class='h3'>〔二〕第二　优波低沙</p>
<p>一</p>
<p>缘，舍卫城……</p>
<p>二</p>
<p>尔时，尊者舍利弗言诸比丘曰：「友！诸比丘。」</p>
<p>彼等诸比丘对尊者舍利弗答曰：「友！」</p>
<p>三</p>
<p>舍利弗作如是言曰：「友！我退至闲静处，宴坐时，心生此念：『此世间，由于变易、变化之状态，对我生愁、悲、苦、忧、恼者、是何耶？』</p>
<p>友，我生此念：『世间由于变易、变化之状态，对我生愁、悲、苦、忧、恼者，了无何物。』」</p>
<p>四</p>
<p>如是云耶？尊者阿难对舍利弗作如是言曰：「友，舍利弗！依师之变易、变化之状态，不生愁、悲、苦、忧、恼耶？」</p>
<p>五</p>
<p>「友，阿难！依师之变易、变化之状态，不生愁、悲、苦、忧、恼。伟大而实有大神通、大威力之师，亦思惟其示歿。若世尊永与我等俱住，其乃为多人之利益，为多人之幸福，为世间之哀怜、利益，为人天之利益、幸福。」</p>
<p>六</p>
<p>「实于长夜，尊者舍利弗对我、我之所念，善除慢使。</p>
<p>七</p>
<p>然则尊者舍利弗，依师之变异、变化之状态，已不生愁、悲、苦、忧恼矣。」</p></div>
<div class='div-other'><a id='mulu701' />
<p class='h3'>〔三〕第三　瓮</p>
<p>一</p>
<p>如是我闻。一时世尊，住舍卫城祇树给孤独园。</p>
<p>二</p>
<p>尔时，尊者舍利弗及尊者大目犍连，住于王舍城竹林粟鼠养饵所之一房。</p>
<p>三</p>
<p>时，尊者舍利弗，暮时由宴坐起，来詣尊者大目犍连之处。詣已，与尊者大目犍连相互致问，交谈问讯可记忆之语，而坐于一面。</p>
<p>四</p>
<p>坐于一面之尊者舍利弗，对尊者大目犍连作是言曰：「友，大目犍连！汝诸根寂静，颜色清淨悦豫。今日大目犍连乃依寂静住而住者。」</p>
<p>「友！我今乃日依麤住而住，且对我已有法语。」</p>
<p>五</p>
<p>「尊者大目犍连，与谁共法语耶？」</p>
<p>「友！我与世尊共法语。」</p>
<p>六</p>
<p>「友！世尊今住舍卫城祇树给孤独园，是为遥远。尊者大目犍连以神通至世尊之处耶？又或世尊以神通至尊者大目犍连之处耶？如何？」</p>
<p>七</p>
<p>「友，非我以神通至世尊之处，亦非世尊以神通至我之处。世尊亦得如我之清淨天眼、天耳界。我亦得如世尊之清淨天眼、天耳界。」</p>
<p>八</p>
<p>「尊者大目犍连，与世尊作如何之法语耶？」</p>
<p>九</p>
<p>「友，我于此处对世尊作如是言曰：『大德！所谓勤精进、勤精进，云何名之为勤精进耶？』</p>
<p>一〇</p>
<p>友！如是白已，世尊对我作如是言曰：『目犍连！此处有比丘住勤精进，实则皮肤与腱与骨萎缩，身体之肉与血枯萎，依人之精力，人之精进，人之努力，可达者如不能达，则不起于精进之座，目犍连！如是为勤精进。』</p>
<p>一一</p>
<p>友！我与世尊作如是之法语。</p>
<p>一二</p>
<p>友！譬如于雪山王之侧置小石块，悉予依附，如为所属。我等依附于大目犍连，属于大目犍连。尊者大目犍连有大神通、大势力，如有所欲于一劫之间而住。</p>
<p>一三</p>
<p>友！譬如于大盐瓮中，少量之盐块，悉予依附，如为所属。我等依附尊者舍利弗，为其所属。」</p>
<p>一四</p>
<p>尊者舍利弗依世尊，为种种方便而被称讚歎，讚歎，所歎誉者。</p>
<div class="lg">
<div class="lg-row"><div class="lg-cell" style="text-indent:7em">慧如舍利弗</div></div>
<!-- end of lg-row -->
<div class="lg-row"><div class="lg-cell" style="text-indent:7em">依戒依寂静</div></div>
<!-- end of lg-row -->
<div class="lg-row"><div class="lg-cell" style="text-indent:7em">到彼岸比丘</div></div>
<!-- end of lg-row -->
<div class="lg-row"><div class="lg-cell" style="text-indent:7em">其中最上者</div></div><!-- end of lg --></div>
<p>一五</p>
<p>如是大龙象，互为善说善语，欢喜契合。</p></div>
<div class='div-other'><a id='mulu702' />
<p class='h3'>〔四〕第四　年少</p>
<p>一</p>
<p>〔尔时，世尊〕住舍卫城。</p>
<p>二</p>
<p>尔时，一年少比丘，食后收拾铁鉢，入房无所事，默然无力，作诸比丘之衣时，不为助力。</p>
<p>三</p>
<p>尔时，众多比丘，来詣世尊之处。詣已，礼敬世尊，坐于一面。</p>
<p>四</p>
<p>坐于一面之彼诸比丘白世尊言：「大德！此处一年少比丘，食后收拾铁鉢，入房无所事，默然无力，作诸比丘之衣时，不为助力。」</p>
<p>五</p>
<p>尔时，世尊言彼比丘曰：「比丘，汝来！以我之语，告彼比丘：『友！师唤汝。』」</p>
<p>六</p>
<p>「大德！唯然。」彼比丘奉答世尊，则走近彼比丘。近已，对彼比丘作如是告曰：「友！师唤汝。」</p>
<p>七</p>
<p>「友，唯然！」彼比丘回答此比丘后，来詣世尊座前，詣已，礼敬世尊，坐于一面。</p>
<p>八</p>
<p>世尊对坐于一面之彼比丘，作如是言曰：「比丘！汝食后收拾铁鉢，入房无所事，默然无力，对诸比丘作衣，亦不为助力，为真实耶？」</p>
<p>「大德！我亦自作应作之事。」</p>
<p>九</p>
<p>尔时，世尊以心知彼比丘心之所念，对诸比丘曰：「诸比丘！汝等勿恼此比丘。诸比丘！汝等勿恼此比丘。诸比丘！彼比丘得四禪之增上心，对现法乐住，随心所欲，无困难事，无烦恼。而且因此，有良家之子等，正由家出家为而无家，对究竟无上梵行，于现法中自知，为入实证住者。」</p>
<p>一〇</p>
<p>世尊，如是说，善逝如是说已，师更言曰：</p>
<div class="lg">
<div class="lg-row"><div class="lg-cell" style="text-indent:7em">精进非弛怠</div></div>
<!-- end of lg-row -->
<div class="lg-row"><div class="lg-cell" style="text-indent:7em">非少勇猛者</div></div>
<!-- end of lg-row -->
<div class="lg-row"><div class="lg-cell" style="text-indent:7em">应到于涅槃</div></div>
<!-- end of lg-row -->
<div class="lg-row"><div class="lg-cell" style="text-indent:7em">解脱一切苦</div></div>
<!-- end of lg-row -->
<div class="lg-row"><div class="lg-cell" style="text-indent:7em">此少年比丘</div></div>
<!-- end of lg-row -->
<div class="lg-row"><div class="lg-cell" style="text-indent:7em">此乃最上人</div></div>
<!-- end of lg-row -->
<div class="lg-row"><div class="lg-cell" style="text-indent:7em">以车胜魔军</div></div>
<!-- end of lg-row -->
<div class="lg-row"><div class="lg-cell" style="text-indent:7em">住为最后身</div></div><!-- end of lg --></div></div>
<div class='div-other'><a id='mulu703' />
<p class='h3'>〔五〕第五　善生</p>
<p>一</p>
<p>〔尔时，世尊〕住舍卫城。</p>
<p>二</p>
<p>尔时，尊者善生近趣世尊座前。</p>
<p>三</p>
<p>世尊见尊者善生由远方而来。见已，对诸比丘宣曰：</p>
<p>四</p>
<p>「诸比丘！实则此良家之子，于二者为端严。彼端丽可观，具柔和之姿，具足最胜端丽之容色。因此，良家之子正由家出家而为无家，对无上究竟之梵行，于现法自知，入住实证。」</p>
<p>五</p>
<p>世尊说此……师更言曰：</p>
<div class="lg">
<div class="lg-row"><div class="lg-cell" style="text-indent:7em">比丘实端严</div></div>
<!-- end of lg-row -->
<div class="lg-row"><div class="lg-cell" style="text-indent:7em">具端正之心</div></div>
<!-- end of lg-row -->
<div class="lg-row"><div class="lg-cell" style="text-indent:7em">离结且离軛</div></div>
<!-- end of lg-row -->
<div class="lg-row"><div class="lg-cell" style="text-indent:7em">离缚无执着</div></div>
<!-- end of lg-row -->
<div class="lg-row"><div class="lg-cell" style="text-indent:7em">以车胜魔军</div></div>
<!-- end of lg-row -->
<div class="lg-row"><div class="lg-cell" style="text-indent:7em">住为最后身</div></div><!-- end of lg --></div></div>
<div class='div-other'><a id='mulu704' />
<p class='h3'>〔六〕第六　拔提</p>
<p>一</p>
<p>〔尔时，世尊〕住舍卫城。</p>
<p>二</p>
<p>尔时，尊者侏儒拔提趣近至世尊座前。</p>
<p>三</p>
<p>世尊见尊者侏儒由远方来。见已，对诸比丘曰：</p>
<p>四</p>
<p>诸比丘！汝等见此丑陋、难看、矮小、为诸比丘轻侮之比丘前来耶？「大德！唯然。」</p>
<p>五</p>
<p>「诸比丘！此比丘有大神通、大势力。此比丘，对前所未得达者，彼已得达，乃得之不易。为此目的，彼良家之子正由家出家而为无家，究竟无上梵行，于现法住于自知，入住于实证。」</p>
<p>六</p>
<p>世尊宣此……师更言曰：</p>
<div class="lg">
<div class="lg-row"><div class="lg-cell" style="text-indent:4em">（一）鵞白鷺孔雀</div></div>
<!-- end of lg-row -->
<div class="lg-row"><div class="lg-cell" style="text-indent:7em">大象与班鹿</div></div>
<!-- end of lg-row -->
<div class="lg-row"><div class="lg-cell" style="text-indent:7em">悉皆畏狮子</div></div>
<!-- end of lg-row -->
<div class="lg-row"><div class="lg-cell" style="text-indent:7em">身无相等者</div></div><!-- end of lg --></div>
<div class="lg">
<div class="lg-row"><div class="lg-cell" style="text-indent:4em">（二）如是于人中</div></div>
<!-- end of lg-row -->
<div class="lg-row"><div class="lg-cell" style="text-indent:7em">年少有智慧</div></div>
<!-- end of lg-row -->
<div class="lg-row"><div class="lg-cell" style="text-indent:7em">是于彼为大</div></div>
<!-- end of lg-row -->
<div class="lg-row"><div class="lg-cell" style="text-indent:7em">非如大愚身</div></div><!-- end of lg --></div></div>
<div class='div-other'><a id='mulu705' />
<p class='h3'>〔七〕第七　毘舍佉</p>
<p>一</p>
<p>如是我闻。〔尔时，世尊〕住毘舍离之大林重阁讲堂。</p>
<p>二</p>
<p>尔时，槃闍梨之子尊者毘舍佉，亦于讲堂对诸比丘妙语，微妙而不枯。使知义，以适切、无执着之法语予教示、鼓励，使令愉悦。</p>
<p>三</p>
<p>尔时，世尊暮时，自宴坐起，近至讲堂。至已，就坐于所设之座。</p>
<p>四</p>
<p>就座之世尊对诸比丘曰：「诸比丘！于讲堂对诸比丘出妙语，微妙不枯，使知义，以适切、无执着之法语教示、鼓励、使愉悦之者，是谁耶？」</p>
<p>五</p>
<p>「大德！槃闍梨之子尊者毘舍佉，于讲堂对诸比丘出妙语，微妙不枯，使知义、以适切、无执着之法语教示、鼓励，使愉悦。」</p>
<p>六</p>
<p>尔时，世尊对槃闍梨之子尊者毘舍佉曰：「善哉，善哉！毘舍佉！善哉，毘舍佉！汝对诸比丘，以妙语……法语，教示、鼓励，使令愉悦。」</p>
<p>七</p>
<p>世尊说此已，善逝仰此，师更言曰：</p>
<div class="lg">
<div class="lg-row"><div class="lg-cell" style="text-indent:4em">（一）谁无所说事</div></div>
<!-- end of lg-row -->
<div class="lg-row"><div class="lg-cell" style="text-indent:7em">贤愚人杂知</div></div>
<!-- end of lg-row -->
<div class="lg-row"><div class="lg-cell" style="text-indent:7em">彼之说法时</div></div>
<!-- end of lg-row -->
<div class="lg-row"><div class="lg-cell" style="text-indent:7em">知说不死道</div></div><!-- end of lg --></div>
<div class="lg">
<div class="lg-row"><div class="lg-cell" style="text-indent:4em">（二）说法增光辉</div></div>
<!-- end of lg-row -->
<div class="lg-row"><div class="lg-cell" style="text-indent:7em">树立圣者幢</div></div>
<!-- end of lg-row -->
<div class="lg-row"><div class="lg-cell" style="text-indent:7em">善说诸圣幢</div></div>
<!-- end of lg-row -->
<div class="lg-row"><div class="lg-cell" style="text-indent:7em">法乃圣者幢</div></div><!-- end of lg --></div></div>
<div class='div-other'><a id='mulu706' />
<p class='h3'>〔八〕第八　难陀</p>
<p>一</p>
<p>〔尔时，世尊〕住舍卫城。</p>
<p>二</p>
<p>尔时，世尊夷母之子尊者难陀，消光泽、以擣衣饰身、染眼端、执美鉢来詣世尊之处。詣已，礼敬世尊而坐于一面。世尊对坐于一面之尊者难陀，作如是言曰：</p>
<p>三</p>
<p>「难陀！汝消光泽，以柔輭之擣衣饰身、染眼端、执美鉢、与良家之子，由信出家为无家者不适。难陀！汝如是，住阿兰若，行乞食，着粪扫衣，不望住欲，乃与良家子，由信出家而为无家者是相适者。」</p>
<p>四</p>
<p>世尊说此……师更言曰：</p>
<div class="lg">
<div class="lg-row"><div class="lg-cell" style="text-indent:7em">何日见难陀</div></div>
<!-- end of lg-row -->
<div class="lg-row"><div class="lg-cell" style="text-indent:7em">粪扫衣住林</div></div>
<!-- end of lg-row -->
<div class="lg-row"><div class="lg-cell" style="text-indent:7em">支身依遗穗</div></div>
<!-- end of lg-row -->
<div class="lg-row"><div class="lg-cell" style="text-indent:7em">希见无欲事</div></div><!-- end of lg --></div>
<p>五</p>
<p>时，尊者难陀，日后为住阿兰若者，行乞食者，着粪扫衣者，于欲无希求者。</p></div>
<div class='div-other'><a id='mulu707' />
<p class='h3'>〔九〕第九　低沙</p>
<p>一</p>
<p>〔尔时，世尊〕住舍卫城。</p>
<p>二</p>
<p>尔时，世尊叔父之子低沙，来詣世尊之处，詣已，礼敬世尊，悲哀而沉默、落泪，坐于一面。</p>
<p>三</p>
<p>尔时，世尊对尊者低沙曰：</p>
<p>「低沙！汝何故悲哀、沉默、落泪坐于一面耶？」</p>
<p>四</p>
<p>「大德！时诸比丘对我以所有之语嘲笑、毁谤。」</p>
<p>五</p>
<p>「低沙！汝非如是，然汝对其语不能忍者。</p>
<p>六</p>
<p>低沙！汝非如是，如对其语不能忍，则良家之子由信出家为无家，于汝不适也。汝对其语忍之，则此良家之子由信出家为无家，于汝适宜者。」</p>
<p>七</p>
<p>世尊说此，善逝仰此，师更如言曰：</p>
<div class="lg">
<div class="lg-row"><div class="lg-cell" style="text-indent:7em">何故忿无忿</div></div>
<!-- end of lg-row -->
<div class="lg-row"><div class="lg-cell" style="text-indent:7em">低沙以无忿</div></div>
<!-- end of lg-row -->
<div class="lg-row"><div class="lg-cell" style="text-indent:7em">汝等是最胜</div></div>
<!-- end of lg-row -->
<div class="lg-row"><div class="lg-cell" style="text-indent:7em">降伏忿慢慳</div></div>
<!-- end of lg-row -->
<div class="lg-row"><div class="lg-cell" style="text-indent:7em">低沙住梵行</div></div><!-- end of lg --></div></div>
<div class='div-other'><a id='mulu708' />
<p class='h3'>〔一〇〕第十　名为长老</p>
<p>一</p>
<p>尔时，世尊住王舍城竹林粟鼠养饵所。</p>
<p>二</p>
<p>尔时有一比丘名为长老，是独住者，讚叹独住者。彼独入村乞食，独去、独坐于闲静处，独行经行。</p>
<p>三</p>
<p>时众多比丘，来詣世尊之前，詣已，礼敬世尊，坐于一面。</p>
<p>四</p>
<p>坐于一面之彼诸比丘白世尊言：「大德！此处有一长老之比丘，是独住者，讚叹独住。」</p>
<p>五</p>
<p>尔时世尊言一比丘曰：「比丘！汝来，以我语告长老比丘：『友长老！师唤汝』。」</p>
<p>「大德！唯然。」彼比丘奉答世尊，近至彼尊者长老之处。</p>
<p>六</p>
<p>至已，对尊者长老作如是言：「友，长老！师唤汝。」</p>
<p>「友，唯然。」尊者长老答彼比丘，来詣世尊之处。</p>
<p>七</p>
<p>詣已，礼敬世尊，坐于一面。</p>
<p>八</p>
<p>世尊对坐于一面之尊者长老，作如是言曰：「长老！汝为独住者，讚叹独住者、为真实耶？」</p>
<p>「大德！唯然。」</p>
<p>九</p>
<p>「长老！如何汝为独住者，以讚叹独住者耶？」</p>
<p>一〇</p>
<p>「大德！于此处我独为乞食入村，独去、独坐闲静处，独行经行。大德！我为如是之独住者，是讚叹独住者。」</p>
<p>一一</p>
<p>「长老！此独住，非我所云之独住。长老！依详说之有胜妙之独住，宜諦听，善思惟，我当为说。」</p>
<p>「大德！敬听。」……</p>
<p>一二</p>
<p>「长老！依详说之胜妙之独住者，何耶？长老！于此处，能捨过去，不希未来，于现在，对自身之所得，欲贪全亡也。长老！依如是之详说，为胜妙之独住也。」</p>
<p>一三</p>
<p>世尊说此已，善逝仰此，师言更曰：</p>
<div class="lg">
<div class="lg-row"><div class="lg-cell" style="text-indent:7em">一切之胜者</div></div>
<!-- end of lg-row -->
<div class="lg-row"><div class="lg-cell" style="text-indent:7em">一切之智者</div></div>
<!-- end of lg-row -->
<div class="lg-row"><div class="lg-cell" style="text-indent:7em">乃至善智者</div></div>
<!-- end of lg-row -->
<div class="lg-row"><div class="lg-cell" style="text-indent:7em">不染一切法</div></div>
<!-- end of lg-row -->
<div class="lg-row"><div class="lg-cell" style="text-indent:7em">捨爱尽解脱</div></div>
<!-- end of lg-row -->
<div class="lg-row"><div class="lg-cell" style="text-indent:7em">此谓独住者</div></div><!-- end of lg --></div></div>
<div class='div-other'><a id='mulu709' />
<p class='h3'>〔一一〕第十一　劫宾那</p>
<p>一</p>
<p>尔时，世尊住舍卫城。</p>
<p>二</p>
<p>尔时，尊者大劫宾那近至世尊之处。</p>
<p>三</p>
<p>世尊，见尊者大劫宾那由远方而来。</p>
<p>四</p>
<p>见已，对诸比丘曰：「诸比丘！汝等见白晳、高鼻之彼比丘耶？」</p>
<p>「大德！唯然。」</p>
<p>五</p>
<p>「诸比丘！彼比丘有大神通、大势力。彼比丘，对达至前所未达者，而得之不易。因此，彼良家之子正由家出家为无家，究竟无上梵行，于现法住自知，实证。」</p>
<p>六</p>
<p>世尊说此，善逝仰此，师更言曰：</p>
<div class="lg">
<div class="lg-row"><div class="lg-cell" style="text-indent:4em">（一）刹利重家系</div></div>
<!-- end of lg-row -->
<div class="lg-row"><div class="lg-cell" style="text-indent:7em">人中为最胜</div></div>
<!-- end of lg-row -->
<div class="lg-row"><div class="lg-cell" style="text-indent:7em">明行具足者</div></div>
<!-- end of lg-row -->
<div class="lg-row"><div class="lg-cell" style="text-indent:7em">人天彼殊胜</div></div><!-- end of lg --></div>
<div class="lg">
<div class="lg-row"><div class="lg-cell" style="text-indent:4em">（二）日于昼光辉</div></div>
<!-- end of lg-row -->
<div class="lg-row"><div class="lg-cell" style="text-indent:7em">月于夜光辉</div></div>
<!-- end of lg-row -->
<div class="lg-row"><div class="lg-cell" style="text-indent:7em">刹利甲冑辉</div></div>
<!-- end of lg-row -->
<div class="lg-row"><div class="lg-cell" style="text-indent:7em">婆罗门禪辉</div></div>
<!-- end of lg-row -->
<div class="lg-row"><div class="lg-cell" style="text-indent:7em">一切昼与夜</div></div>
<!-- end of lg-row -->
<div class="lg-row"><div class="lg-cell" style="text-indent:7em">佛陀有光辉</div></div><!-- end of lg --></div></div>
<div class='div-other'><a id='mulu710' />
<p class='h3'>〔一二〕第十二　僚友</p>
<p>一</p>
<p>〔尔时，世尊〕住舍卫城。</p>
<p>二</p>
<p>尔时，与尊者大劫宾那共住之僚友两比丘，近至世尊之处。</p>
<p>三</p>
<p>世尊见彼等之比丘自远方来。</p>
<p>四</p>
<p>见已，告诸比丘曰：「诸比丘！汝等见劫宾那共住之僚友二比丘，近前来耶？」</p>
<p>「大德！唯然。」</p>
<p>五</p>
<p>「彼等二比丘有大神通、大势力。彼等比丘到达前所未到达者，实乃得之不易。因此良家之子等，正由家出家而为无家，究竟无上梵行，于现法住自知、是实证。」</p>
<p>六</p>
<p>世尊说此已，善逝仰此，师更言曰：</p>
<div class="lg">
<div class="lg-row"><div class="lg-cell" style="text-indent:4em">（一）此等之比丘</div></div>
<!-- end of lg-row -->
<div class="lg-row"><div class="lg-cell" style="text-indent:7em">永交为伴侣</div></div>
<!-- end of lg-row -->
<div class="lg-row"><div class="lg-cell" style="text-indent:7em">正法彼等交</div></div>
<!-- end of lg-row -->
<div class="lg-row"><div class="lg-cell" style="text-indent:7em">佛陀所说法</div></div><!-- end of lg --></div>
<div class="lg">
<div class="lg-row"><div class="lg-cell" style="text-indent:4em">（二）圣者宣说法</div></div>
<!-- end of lg-row -->
<div class="lg-row"><div class="lg-cell" style="text-indent:7em">劫宾那调顺</div></div>
<!-- end of lg-row -->
<div class="lg-row"><div class="lg-cell" style="text-indent:7em">以车胜魔军</div></div>
<!-- end of lg-row -->
<div class="lg-row"><div class="lg-cell" style="text-indent:7em">彼住最后身</div></div><!-- end of lg --></div>
<p>此颂曰：</p>
<div class="lg">
<div class="lg-row">
<div class="lg-cell" style="text-indent:7em">始自拘离多</div>
<div class="lg-cell" style="text-indent:5em">及优婆低沙</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">所谓此忿者</div>
<div class="lg-cell" style="text-indent:5em">少年与善生</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">拔提毘舍佉</div>
<div class="lg-cell" style="text-indent:5em">难陀及低沙</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">长老劫宾那</div>
<div class="lg-cell" style="text-indent:5em">僚友为十二</div>
</div><!-- end of lg --></div>
<p>此颂曰：</p>
<div class="lg">
<div class="lg-row"><div class="lg-cell" style="text-indent:7em">因缘现观界</div></div>
<!-- end of lg-row -->
<div class="lg-row"><div class="lg-cell" style="text-indent:7em">依无始迦叶</div></div>
<!-- end of lg-row -->
<div class="lg-row"><div class="lg-cell" style="text-indent:7em">供养罗睺罗</div></div>
<!-- end of lg-row -->
<div class="lg-row"><div class="lg-cell" style="text-indent:7em">相譬如比丘</div></div>
<!-- end of lg-row -->
<div class="lg-row"><div class="lg-cell" style="text-indent:7em">此为第二品</div></div><!-- end of lg --></div></div></div></div>
</div><!-- end of div[@id='body'] -->
</body></html>
