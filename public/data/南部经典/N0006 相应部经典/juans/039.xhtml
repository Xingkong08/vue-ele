<html xmlns="http://www.w3.org/1999/xhtml">
<head>
  <title>相应部经典</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<div class='div-other'><a id='mulu1440' />
<p class='h2'>第五　沙门出家相应</p>
<div class='div-other'><a id='mulu1441' />
<p class='h3'>第一　涅槃</p>
<p>一</p>
<p>尔时，尊者舍利弗住伐地国之郁伽支罗恒河畔。</p>
<p>二</p>
<p>时，普行沙门来詣尊者舍利弗住处，与尊者舍利弗会释，交谈亲切慇懃之话后，坐于一面。</p>
<p>三</p>
<p>坐于一面之普行沙门白尊者舍利弗曰：「友舍利弗！所谓：『涅槃、涅槃』者。友！何者为涅槃耶？」</p>
<p>「友！凡贪欲之坏灭、瞋恚之坏灭、愚痴之坏灭，此称之为涅槃。」</p>
<p>四</p>
<p>「然则友！有实现此涅槃之道耶？有行道耶？」</p>
<p>「友！有实现此涅槃之道，有行道。」</p>
<p>五</p>
<p>「友！以何为实现此涅槃之道耶？以何行道耶？」</p>
<p>「友！此八支圣道，正是为实现此涅槃之道，即：正见、正思惟、正语、正业、正命、正精进、正念、正定是。友！此为实现涅槃之道，此为行道。」</p>
<p>六</p>
<p>「友！此实现涅槃之道为善，此行道为善。友！又足以精勤。」</p></div>
<div class='div-other'><a id='mulu1442' />
<p class='h3'>第二～第十五（与阎浮车相应之二～一五全部相同）</p></div>
<div class='div-other'><a id='mulu1443' />
<p class='h3'>第十六　难为</p>
<p>※三</p>
<p>「友舍利弗！于此教以何为难为耶？」</p>
<p>「友！于此教以出家为难为。」</p>
<p>四</p>
<p>「友！然则出家者，以何事为难为耶？」</p>
<p>「友！出家者以爱乐为难为。」</p>
<p>五</p>
<p>「友舍利弗！然则爱乐者，以何事为难为耶？」</p>
<p>「友！于爱乐者，以法随法之履行为难为。」</p>
<p>六</p>
<p>「友！法随法履行之比丘，久而可成阿罗汉耶？」</p>
<p>「友！不久可成阿罗汉。」</p></div>
<p>沙门出家相应（终）</p>
<p>其摄颂曰：</p>
<p>（与前相应之摄颂同）。</p></div></div>
</div><!-- end of div[@id='body'] -->
</body></html>
