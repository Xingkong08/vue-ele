<html xmlns="http://www.w3.org/1999/xhtml">
<head>
  <title>相应部经典</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<div class='div-other'><a id='mulu556' />
<p class='h2'>第五　迦叶相应</p>
<div class='div-other'><a id='mulu557' />
<p class='h3'>第一　满足</p>
<p>一</p>
<p>〔尔时，世尊〕住舍卫城。</p>
<p>二</p>
<p>〔尔时，世尊曰：〕「诸比丘！此迦叶〔自得〕任何之衣皆满足。彼〔自得〕任何之衣，皆满足称讚。不因衣陷于不正、不当。若不得衣，亦心不动摇，得衣亦不执着。无溺惑，无陷、见祸，以享受出离之慧。</p>
<p>三</p>
<p>诸比丘！此迦叶，〔彼得〕任何之鉢食皆满足。〔自得〕任何之鉢食皆满足称讚。不因鉢食陷于不正、不当。若不得鉢食，亦心不动摇，得鉢食亦不执着。无溺惑、无陷、见祸，以享受出离之慧。</p>
<p>四</p>
<p>诸比丘！此迦叶，〔彼得〕任何之牀座皆满足。〔自得〕任何之牀座皆满足称讚。不因牀座陷于不正、不当。〔若〕不得牀座，亦心不动摇，得牀座亦不取着、无溺惑，无陷、见祸，以享受出离之慧。</p>
<p>五</p>
<p>诸比丘！此迦叶，〔自得〕任何于病所需之药，资具皆满足。〔彼自得〕任何之病所需之药，资具皆满足称讚，不因于病所需之药、资具，陷于不正、不当。〔若〕不得病所需之药、资具，心亦不动摇，若得于病所需之药、资具，亦不取着。无溺惑、无陷、见祸，以享受出离之慧。</p>
<p>六</p>
<p>诸比丘！汝等不可不如是学，即：『我等〔得〕任何之衣皆满足。对任何之衣皆满足称讚。不因衣陷于不正、不当。〔若〕不得衣，亦心不动摇，得衣亦不取着。无溺惑、无陷、见祸，以享受出离之慧。』一切不可不如是学。又：『我等对〔自得〕任何鉢食亦满足……我等〔自得〕任何之牀座皆满足。……我等〔自得〕任何于病所需之药、资具，皆满足。对任何之药所要之药、资具，皆满足称讚。〔我等〕若不得于病所要之药、资具，亦心不动摇。对病所要之药、资具，得之亦不取着。无惑溺、无陷、见祸，以享受出离之慧。』诸比丘！汝等不可不如是学。</p>
<p>七</p>
<p>诸比丘！我依迦叶，或依如迦叶者，教示汝等。汝等依所教，不能不如是得达。」</p></div>
<div class='div-other'><a id='mulu558' />
<p class='h3'>第二　无愧</p>
<div class='div-other'><a id='mulu559' />
<p>一</p>
<p>如是我闻。一时尊者大迦叶，尊者舍利弗住波罗奈之仙人堕处鹿野苑。</p>
<p>二</p>
<p>尔时，尊者舍利弗，暮时由宴坐起，来近大迦叶……礼敬后坐于一面。</p>
<p>三</p>
<p>坐于一面之尊者舍利弗，对尊者大迦叶作是言曰：</p>
<p>四</p>
<p>「友，迦叶！于此不热诚、不知愧，则不达菩提、不达涅槃、不达无上之安稳。然热诚与知愧、则得达菩提，得达涅槃，得达无上之安稳。」</p>
<p>五</p>
<p>「友！如何不热诚、无愧，不达菩提、不达涅槃、不达无上之安稳耶？如何热心知愧、得达菩提、得达涅槃、达无上之安稳耶？」</p></div>
<div class='div-other'><a id='mulu560' />
<p class='h4'>一</p>
<p>六</p>
<p>「友！此有比丘，对『未生之恶不善法，于我使生时，为不利』，此为不热诚。对『已生之恶不善法、不捨离，为不利』，此为不热诚。对『未生之善法，于我不使生，为不利』，则为不热诚。对『已生之善法，于我使灭，为不利』，此为不热诚。</p>
<p>友！如是为不热诚。</p></div>
<div class='div-other'><a id='mulu561' />
<p class='h4'>二</p>
<p>七</p>
<p>友！无愧者何耶？</p>
<p>友，于此有比丘，对『未生之恶不善法，于我使生时，为不利』，此为不知愧。对『已生之恶不善法，于我不捨离，为不利』，此为不知愧。对『未生之善法，于我不使生，为不利』，则不知愧。又，对『已生之善法，于我使灭时，为不利』，此为不知愧。</p>
<p>友！如是为无知愧。</p>
<p>八</p>
<p>友！如是之不热诚与不知愧，不达菩提、不达涅槃、不达无上之安稳。</p></div>
<div class='div-other'><a id='mulu562' />
<p class='h4'>三</p>
<p>九</p>
<p>友！热诚者何耶？</p>
<p>友！此有比丘，对『未生之恶不善法，于我使生，是为不利』，如此是为热诚。对『已生之恶不善法，于我使不捨离，是为不利』，是为热诚。对『未生之善法，于我使……』，是为热诚。</p>
<p>友！如是为热诚。</p></div>
<div class='div-other'><a id='mulu563' />
<p class='h4'>四</p>
<p>一〇</p>
<p>友，愧者何耶？</p>
<p>友！于此有比丘，对『未生之恶不善法，于我使生，是为不利』，此则知愧。对『已生之恶不善法、于我使不捨离，是为不利』，此是为愧。对『未生之善法，我使不生，是为不利』，是为愧。对『已生之善法，于我使灭，是为不利』，此为愧。</p>
<p>友！如是者为愧。</p>
<p>一一</p>
<p>友！如是之热诚与知愧，得达菩提、得达涅槃、得达无上之安稳。」</p></div></div>
<div class='div-other'><a id='mulu564' />
<p class='h3'>第三　月喻</p>
<p>一</p>
<p>〔尔时，世尊〕住舍卫城。</p>
<p>二</p>
<p>尔时，世尊曰：「诸比丘！汝等入于在俗之家，当如月喻，整身调心而走近。入于在俗之家，应常如新来比丘之谦虚。</p>
<p>三</p>
<p>诸比丘！譬如有人，对眺望古井、山崖、川渊，宜整身调心。诸比丘！同此，入于在家，得整身调心近以趋近，对于在俗人众应谦虚。</p>
<p>诸比丘！迦叶如月喻，整身调心近于在俗之家。于在俗之家如新来比丘之谦虚。</p>
<p>四</p>
<p>诸比丘！汝等对此作如何思惟耶？比丘应如何适于进入在俗之家耶？」</p>
<p>五</p>
<p>「大德！世尊为我等之法本，世尊为我等之教导者，世尊为我等之归依处。善哉，大德！世尊显示此所说义，诸比丘闻世尊之所说，当受持奉行。」</p>
<p>六</p>
<p>尔时世尊，以手挥向虚空曰：「诸比丘！譬如此手之对虚空，无着、无捉、无缚。诸比丘！同此，比丘如何趣于在俗之家耶？于俗家，当心亦无着、无捉、无缚。应念：『欲得者将得，欲为功德，则将成就。』</p>
<p>七</p>
<p>又如对己之所得欢喜满足，于他之所得亦欢喜满足。比丘！如是之比丘，适宜入于在家。诸比丘！迦叶虽近任何之家，于在俗之家，为心无着、无捉、无缚，彼念欲得者将得，欲为功德，则将成就。</p>
<p>八</p>
<p>又如对己之所得欢喜满足，对他之所得亦欢喜满足。</p>
<p>九</p>
<p>诸比丘！如是之比丘，适宜入于在俗之家。</p>
<p>一〇</p>
<p>诸比丘！汝等对此作如何思惟耶？比丘之不淨说法者，为如何耶？比丘之淨说法者，为如何耶？」</p>
<p>一一</p>
<p>「大德！世尊为我等之法本，世尊为教导者，世尊为归依处。善哉，大德！世尊显示此等所说之义，诸比丘闻世尊之所说，当受持奉行。」</p>
<p>一二</p>
<p>「诸比丘！若然，当諦听，当善思念，我将说。」</p>
<p>彼等诸比丘向世尊奉答曰：「唯然，大德！」</p>
<p>世尊曰：</p>
<p>一三</p>
<p>「诸比丘！任何之比丘，以如是之心，对他人说法者：『实为我闻法，闻法生欢喜，欢喜而向我示其欢喜之表态。』诸比丘！如是为比丘之不淨说法。</p>
<p>一四</p>
<p>诸比丘！任何之比丘，以如是之心，对他人说法者：『法乃由世尊善说者，于现世不隔时而有果报，可得说来见之法，而导于涅槃。识者各各应自知之法。实为我闻法，闻法而予瞭解，瞭解而更如法修行。』如是乃契于善法之性质，向他说法，由悲愍、哀怜之哀愍为始，向他人说法。诸比丘！如是乃比丘之淨说法。</p>
<p>一五</p>
<p>诸比丘！迦叶以如是之心说法：『法由世尊所说者。于现世不隔时而有果报，可得说来见之法，以导于涅槃者，识者各各应知之法。实为应我闻之法，闻法而予瞭解，瞭解而更如法修行。』如是乃契于善法之性质，由悲愍、哀怜之哀愍为始，向他人说法。</p>
<p>一六</p>
<p>诸比丘！我嘱迦叶，或嘱如迦叶者，教诲汝等。依所教诲者、汝等须如是修行。」</p></div>
<div class='div-other'><a id='mulu565' />
<p class='h3'>第四　入在家</p>
<p>一</p>
<p>〔尔时，世尊〕住舍卫城。</p>
<p>二</p>
<p>〔尔时，世尊曰：〕「诸比丘！汝等对此作如何思惟耶？比丘应如何适宜入于在俗之家耶？比丘应如何不适入在家耶？」</p>
<p>三</p>
<p>「大德！世尊为我等之法本……」，世尊曰：</p>
<p>四</p>
<p>「诸比丘！任何之比丘，以如是之心入于在家：『对我唯行施、勿不施。对我唯多施、勿少施、对我唯施胜，勿施麤。对我唯速施、勿缓施。对我唯尊重施、勿不恭。』</p>
<p>五</p>
<p>诸比丘！若彼比丘以如是之心，近于在家，若不施与，因此彼比丘生怒，彼因之感受苦、忧，『少施非多……施麤非胜……施缓非速。』因此比丘生怒。彼因之感受苦、忧。施不恭敬、非尊重。因此比丘生怒，因之感受苦、忧。诸比丘！如是之比丘乃不适宜入在俗之家者。</p>
<p>六</p>
<p>诸比丘！比丘以如是之心近于在家——于他家对此事得作如何考虑耶？即：『唯对我施、勿不施、唯对我多施、勿少施，唯对我施胜，勿施麤，唯对我速施、勿缓施。唯对我施尊重、勿不恭。』</p>
<p>七</p>
<p>诸比丘！若彼比丘以如是之心近于在俗之家，虽不施与，比丘亦不因此生怒，彼因之不感受苦、忧。『少施非多，施麤非胜，施缓非速，施不恭敬，非尊重。』比丘不因此生怒，彼因之不感受苦、忧。</p>
<p>诸比丘！如是之比丘，适于入在俗之家。</p>
<p>八</p>
<p>诸比丘！迦叶以如是之心入于在家。于他家得作如何之考虑耶？即：『唯对我施、勿不施，唯对我多施、勿少施，唯对我施胜、勿施麤，唯对我速施、勿缓施，唯对我施尊重、勿不恭。』</p>
<p>九</p>
<p>诸比丘！若彼迦叶，以如是之心近于在家，虽不施，迦叶因此亦无怒，彼因之不感受苦、忧。施少而非多，迦叶因此无怒，彼因之不感受苦、忧。施麤而非胜，迦叶因此无怒，彼因之不感受苦、忧，施缓而非速，迦叶因此无怒，彼因之不感受苦、忧。施不恭而非尊重，迦叶因此无怒，彼因之不感受苦、忧。</p>
<p>一〇</p>
<p>诸比丘！我嘱迦叶，或嘱如迦叶者教诲汝等，对所教诲，汝等应如是行。」</p></div>
<div class='div-other'><a id='mulu566' />
<p class='h3'>第五　老</p>
<p>一</p>
<p>如是我闻。〔尔时，世尊〕住王舍城竹林。</p>
<p>二</p>
<p>尔时，尊者大迦叶，来詣世尊处。詣已，礼敬世尊，坐于一面。</p>
<p>三</p>
<p>对坐于一面之尊者大迦叶，世尊作如是曰：「迦叶！汝龄老矣，此等可弃捨之粗布粪扫衣，于汝犹重。迦叶！然则，汝可执家主之衣，食所请之食，住于我侧。」</p>
<p>四</p>
<p>「大德！我于长夜，住阿兰若，而讚歎住阿兰若。为乞食者，而讚歎乞食者。为着粪扫衣者，而讚歎着粪扫衣。为持三衣者，而讚歎持三衣。我少欲，而讚歎少欲。我知足而讚歎知足。我远离，而讚歎远离。我无交往而讚歎无交往。我精勤，而讚歎精勤。」</p>
<p>五</p>
<p>「迦叶！汝观几何之义，长夜住阿兰若，而讚歎住阿兰若……为乞食者……着粪扫衣者……持三衣者……少欲……知足……远离……无交往……精进而讚歎精进耶？」</p>
<p>六</p>
<p>「大德！我以观二义，长夜以住阿兰若，讚歎住阿兰若……为乞食者……着粪扫衣者，持三衣者……少欲……知足……远离……无交……精勤而讚歎精进。」</p>
<p>七</p>
<p>其一方面，观自之现法乐住；他方面，为切望后人入随见，哀愍后人。彼等实乃为佛、随佛之弟子，彼等长夜住阿兰若者，讚歎住阿兰若者……乞食者……着粪扫衣者……持三衣者……少欲……知足……远离……无交……精勤而讚歎精进者。彼等如是为入，此长夜为彼等之利益与幸福。</p>
<p>八</p>
<p>「大德！我观此等二义，长夜住阿兰若，讚歎住阿兰若，乞食者……着粪扫衣者……持三衣者……少欲……知足……远离……无交……精勤而讚歎精进。」</p>
<p>九</p>
<p>「善哉，善哉！迦叶！为众多人之利益而行，为众多人之幸福，为世闻之哀怜，为人天之利益、幸福而行。」</p>
<p>一〇</p>
<p>「然则迦叶！汝可捨弃所执之粗布粪扫衣，行乞食、住于森林。」</p></div>
<div class='div-other'><a id='mulu567' />
<p class='h3'>第六　教诫（之一）</p>
<p>一</p>
<p>〔尔时，世尊〕住王舍城竹林。</p>
<p>二</p>
<p>尔时，尊者大迦叶来詣世尊之处……</p>
<p>三</p>
<p>对坐于一面之尊者大迦叶，世尊作如是曰：「迦叶！汝可教诫诸比丘。迦叶！汝可对诸比丘设示法语。迦叶！我或汝应对一切诸比丘教诫。我或汝应为说一切法语。」</p>
<p>四</p>
<p>「大德！今告诸比丘甚难，告诸彼等有难色，彼等不忍，所教不能率直执受。大德！我见此处与阿难共住之班达比丘及与阿那律共住之阿宾吉伽比丘，互为卓越之论议：『请来，比丘！谁之所语较多耶？谁之所语较优耶？谁之所语较长耶？』」</p>
<p>五</p>
<p>尔时，世尊言告一比丘曰：「比丘，汝来！可告以我语：『师唤尊者等。』即向与阿难共住之班达比丘及与阿那律共住之阿宾吉伽比丘。」</p>
<p>六</p>
<p>「唯然！大德！」彼比丘奉答世尊，然后近至彼等诸比丘处。近已，告彼等诸比丘曰：「师唤尊者等。」</p>
<p>七</p>
<p>「友！唯然。」彼等答彼比丘，来詣世尊处。詣已，礼敬世尊，坐于一面。</p>
<p>八</p>
<p>对坐于一面之彼等诸比丘，世尊作如是言曰：「诸比丘！汝等相互论议卓越之事，为真实耶？『且来，比丘！谁之所语较多耶？谁之所语较优耶？谁之所语较长耶？』」</p>
<p>「大德！唯然。」</p>
<p>九</p>
<p>「诸比丘！我对汝等曾作如是说法：『诸比丘！汝等应论义相互卓越之事。』如何知说如是法？『且来，比丘！谁之所语较多耶？谁之所语较优耶？谁之所语较长耶？』」</p>
<p>「大德！是不然。」</p>
<p>一〇</p>
<p>「诸比丘！若知我未对汝等说如是之法者，何故汝等愚人、得知、得见，于如是善说之法、律下出家，相互：『且来，比丘！谁之所语较多耶？谁之所语较胜耶？谁之所语较长耶？』论议此卓越之事耶？」</p>
<p>一一</p>
<p>尔时彼等诸比丘，稽首世尊之足，白世尊言：</p>
<p>「大德！我等本为闇愚，本为痴愚，本为不善，罪制伏我等。我等于如是善说之法、律出家，相互：『来，比丘！谁之所语较多耶？谁之所语较胜耶？谁之所语较长耶？』论议此卓越之事。大德！我等已知其为罪，以后当再不犯，望世尊摄受。」</p>
<p>一二</p>
<p>「诸比丘！实汝等本为闇愚，本为痴愚，本为不善、罪制伏汝等。汝等如是，于善说之法、律出家，相互：『且来，比丘！谁之所语较多耶？谁之所语较胜耶？谁之所语较长耶？』论议此卓越之事。诸比丘！汝等已见其罪，且如法懺悔，我对汝等之懺悔摄受。</p>
<p>一三</p>
<p>诸比丘！见罪为罪，如法懺悔，以后入于自制，乃于圣者之律有利益。」</p></div>
<div class='div-other'><a id='mulu568' />
<p class='h3'>第七　教诫（之二）</p>
<p>一</p>
<p>〔尔时，世尊〕住王舍城竹林。</p>
<p>二</p>
<p>尔时，尊者大迦叶，来詣世尊处……</p>
<p>三</p>
<p>对坐于一面之尊者大迦叶，世尊作如是曰：「迦叶！汝宜教诫诸比丘。迦叶！汝宜向诸比丘说示法语。迦叶！我或汝皆应教诫诸比丘。我或汝皆应法语说示。」</p>
<p>四</p>
<p>「大德！今甚难向诸比丘说示，彼等对所说有难色。彼等不忍，所教不能率直执受。</p>
<p>五</p>
<p>大德！无论何人于善法不信，不知惭于善法，不知愧于善法，无精进于善法，无慧于善法者，则对彼夜或昼来，于善法唯有退没不能增大。</p>
<p>六</p>
<p>大德！譬如月之黑分，夜或昼来，色减退，圆减退，光减退、广袤减退。大德！同此，无论何人不信于善法，不知惭，不知愧。无精进，无慧于善法，对彼夜或昼来，于善法退没，不能增大。</p>
<p>七</p>
<p>大德！不信之人为退转。大德！不知惭之人为退转。大德！不知愧之人为退转。大德！懈怠之人为退转。大德！恶慧之人为退转……忿怒之人……大德！瞋恨之人为退转。大德！不受教诫之比丘为退转。</p>
<p>八</p>
<p>大德！无论何人有信于善法，知惭于善法，知愧于善法，有精进于善法，有慧于善法，则对彼夜或昼来，于善法增大，无退没。</p>
<p>九</p>
<p>大德！譬如月之白分、夜或昼来，色增长，圆增长，光增长，广袤增长。大德！同此，凡人于善法有信、……有惭……有愧，有精进，于善法有慧，则对彼夜或昼来，于善法增大，无退没。</p>
<p>一〇</p>
<p>大德！有信之人为不退转。大德！知惭之人为不退转。大德！知愧之人为不退转。大德！精勤之人为不退转。大德！持慧之人为不退转。大德！无忿之人为不退转。大德！无恨之人为不退转！大德！受教诫之比丘为不退转。」</p>
<p>一一</p>
<p>「善哉，善哉！迦叶！迦叶！任何之人不信于善法……不知惭……不知愧，无精进，无慧于善法，则对彼夜或昼来，退没于善法，无增大。</p>
<p>一二</p>
<p>迦叶！譬如于月之黑分，夜或昼来，色减退……广袤减退。迦叶！同此，任何之人，不信于善法……不知惭，不知愧，无精进，无慧于善法，则对彼夜或昼来，于善法退没，无增大。</p>
<p>一三</p>
<p>迦叶！不信之人为退转。……不知惭……不知愧……懈怠、恶慧、忿恨之人，迦叶！此为退转。迦叶！无教诫之比丘为退转。</p>
<p>一四</p>
<p>迦叶！任何之人，有信于善法……知惭、知愧、有精进，有慧于善法，则对彼夜或昼来，增大于善法。</p>
<p>一五</p>
<p>迦叶！譬于如月之白分、夜或昼来，色增长、圆增长、光增长、广袤增长，迦叶！同此，任何之人，有信于善法，知惭、知愧、有精进，有慧于善法，则对彼夜或昼来，增大于善法，无退没。</p>
<p>一六</p>
<p>迦叶！有信之人为不退转，知惭之人……知愧、精勤、持慧、无忿、无恨之人，迦叶！此为不退转。迦叶！受教诫之比丘为不退转。」</p></div>
<div class='div-other'><a id='mulu569' />
<p class='h3'>第八　教诫（之三）</p>
<p>一</p>
<p>〔尔时，世尊〕住王舍城竹林粟鼠饲养所。</p>
<p>二</p>
<p>尔时，尊者大迦叶，来詣世尊之处……</p>
<p>三</p>
<p>对坐于一面之尊者大迦叶，世尊如是曰：「迦叶！汝宜教诫诸比丘。迦叶！汝宜对诸比丘说示法语。迦叶！我或汝须教诫诸比丘。我或汝应说任何之法语。」</p>
<p>四</p>
<p>「大德！今对诸比丘说法甚难，彼等对所说有难色。彼等不忍，对所教不能率直执受。」</p>
<p>五</p>
<p>「然则迦叶！往昔有长老比丘住阿兰若，讚歎住阿兰若。为乞食者，讚歎乞食者。为着粪扫衣者，讚歎着粪扫衣者。为持三衣者，讚歎持三衣者。为少欲者，讚歎少欲者。为知足者，讚歎知足。为远离者，讚歎远离者。为无交往者，讚歎无交往。为精勤者，讚歎精进者。</p>
<p>六</p>
<p>今有比丘，为住阿兰若者，讚歎住阿兰若者。为乞食者，讚歎乞食者。为着粪扫衣者，讚歎着粪扫衣者。为持三衣者，讚歎持三衣者。为少欲者，讚歎少欲者。为知足者，讚歎知足者。为远离者，讚歎远离者。为无交往者，讚歎无交往者。为精勤者，讚歎精勤者。长老之诸比丘，对彼比丘以座相请：『请来，比丘！此比丘何名？此比丘实为幸，此比丘实以学为欲。请来，比丘！请坐此座。』</p>
<p>七</p>
<p>迦叶！如今，年少之比丘，如是思惟：『实今有比丘，为住阿兰若，讚歎住阿兰若……为乞食者……为着粪扫衣者……为持三衣者……少欲……知足……远离……无交往……精勤者讚歎精进。』长老之诸比丘，以座请彼比丘：『汝来，比丘！此比丘何名？此比丘实为幸，此比丘实欲学。请来，比丘！请坐此座。』令彼等入此状况，乃为彼等长夜之利益与幸福。</p>
<p>八</p>
<p>迦叶！又，今有长老之诸比丘，住则非为阿兰若，对住阿兰若不讚歎。非乞食者，不讚歎乞食者。非着粪扫衣，不讚歎着粪扫衣者，非持三衣者，不讚歎持三衣者，非少欲，不讚歎少欲者。非知足，不讚歎知足者。非无交往，不讚歎无交往者。非精进，不讚歎精进者。</p>
<p>九</p>
<p>今有着名而有誉、得衣、鉢食、牀座、治病必要之药、资具之比丘。长老之诸比丘，请彼比丘就座：『且来，比丘！此比丘何名？此比丘为幸，欲与此比丘为同学者。且来，比丘！请就此座。』</p>
<p>一〇</p>
<p>迦叶！年少之比丘，如是思惟：『彼比丘，实为着名而有誉、得衣、鉢食、牀座、治病必要之药、资具者。』长老于诸比丘，请彼比丘：『且来，比丘！此比丘名云何？此比丘实为幸，实欲与此比丘为同学。且来，比丘！请就此座。』令彼等入如是状况，乃长夜彼等之不利与苦。</p>
<p>迦叶！若人谓正梵行者，因梵行之弊所恼，梵行者因梵行之压迫所压抑者，迦叶！此乃谓正梵行者，因梵行之弊所恼，梵行者因梵行之压迫所压抑。」</p></div>
<div class='div-other'><a id='mulu570' />
<p class='h3'>第九　定与胜智</p>
<p>一</p>
<p>〔尔时，世尊〕住舍卫城。</p>
<p>二</p>
<p>〔尔时，世尊曰：〕</p>
<p>「诸比丘！我由欲，离欲、离不善法，有觉有观，而依远离生喜与乐之禪而住。」「诸比丘！迦叶亦由欲，离欲、离不善法、有觉有观，入住而依远离生喜与乐之初禪而住。</p>
<p>三</p>
<p>诸比丘！随我欲，而静觉与观，内心寂静，使心专注于一境。无觉无观，入于依定所生之喜与乐之第二禪而住。</p>
<p>诸比丘！迦叶亦由欲，静觉与观……入于二禪而住。</p>
<p>四</p>
<p>诸比丘！随我欲，而离喜成捨，住于正念正心，一身感受乐于：『贤圣之所谓捨，而正念者住于乐』而入于第三禪住。</p>
<p>诸比丘！迦叶亦随欲，而离喜成捨……入而于第三禪住。</p>
<p>五</p>
<p>诸比丘！随我欲而捨乐、捨苦，灭前之悦与忧，入住于不苦不乐，捨念清淨之第四禪。</p>
<p>诸比丘！迦叶亦随欲，捨弃……入于第四禪住。</p>
<p>六</p>
<p>诸比丘！随我欲，超越一切之色想，终尽障碍之想，不思惟变异之想，入住于所谓『空无边际』之空无边处。</p>
<p>诸比丘！迦叶亦随欲，超越一切色想……入住于空无边处。</p>
<p>七</p>
<p>诸比丘！随我欲，超越一切之空无边处，入住于所谓『识无边际』之识无边处。诸比丘！迦叶亦随欲……入住于识无边处。</p>
<p>八</p>
<p>诸比丘，随我欲，超越一切之识无边处，入住于所谓『无所有』之无所有处。</p>
<p>诸比丘！迦叶亦随欲……入住于无所有处。</p>
<p>九</p>
<p>诸比丘！随我欲，超越一切之无所有处，入住于非想非非想处。</p>
<p>诸比丘！迦叶亦随欲……入住于非想非非想处。</p>
<p>一〇</p>
<p>诸比丘！我由欲，超越一切之非想非非想处，入住于想受灭。</p>
<p>诸比丘！迦叶亦……入住于想受灭。</p>
<p>一一</p>
<p>诸比丘！随我欲，证得种种之神通。即以一身成多身，以多身成一身，或现、或没、通牆、透壁、无有障碍。穿山恰如行于空中。出没大地恰如行于水中。涉水不沉，恰如行于地上。于虚空趺坐、经行，恰如有翼之鸟。彼有大神力，有大威德，善能以手触摸、把握日月，以身可到达梵界。</p>
<p>诸比丘！迦叶亦随欲，证得种种之神通……以身到达梵界。</p>
<p>一二</p>
<p>诸比丘！随我欲，以清淨超人之天耳界，得闻人天两界及远近双方之声音。</p>
<p>诸比丘！迦叶亦随欲，以清淨……天耳界……得闻远近双方之声音。</p>
<p>一三</p>
<p>诸比丘！我从欲，以自心，彻知其他众生与其他人之心。如次得知：对有贪心者，知有贪心。对离贪心知离贪心。对有恚心者……对离恚心者……对有痴心者……对离痴心者……对集注心者……对散乱心者……对广大心者……对非广大心者……对有上心者……对无上心者……对定心者……对无定心者……对解脱心者……对不解脱心者，知不解脱心。</p>
<p>诸比丘！迦叶亦随欲，以自心对其他众生与其他人之心，如次知之：对有贪心者，知有贪心……对不解脱心者知不解脱心。</p>
<p>一四</p>
<p>诸比丘！随我欲，忆念宿世之种种住处。忆念如一生、二生、三生、四生、五生、十生、二十生、三十生、四十生、五十生、百生、千生、十万生、种种之成劫、种种之坏劫、种种之成坏劫。忆念：『于彼处为如是名、如是姓、如是容貌、如是食、经受如是苦乐，有如是寿量。彼由其处没生他处，于其处如是名、如是姓、如是貌、如是食、经受如是苦乐、有如是寿量。彼由其处没、来生于此处。』具如是形相与方处，种种宿世之住处。</p>
<p>诸比丘！迦叶亦随欲，忆念种种宿世之住处。如忆念一生……具如是形相与方处，种种之宿世与住处。</p>
<p>一五</p>
<p>诸比丘！随我欲，以清淨而超越人间之天眼，观察众生，见众生之死而又生，应众生所为之业，知有卑与贵、美与丑，幸与不幸，即：『诸贤！此等之众生，身具恶行、语具恶行、意具恶行、谤贤圣、怀邪见，执持邪见业。彼等身坏命终后，生于苦处、恶趣、无乐处、地狱。诸贤！此等之众生，身具善行、语具善行、意具善行，不谤贤圣，不坏正见，执持正见业，彼等身坏命终后，生于善趣、天界。』以如是清淨而超越人间之天眼观察众生，见众生之死，而又生，知众生应业而有贱与贵、美与丑、幸与不幸。</p>
<p>诸比丘！迦叶亦随欲，以清淨而超越人间之天眼观察众生……应业……知幸与不幸。</p>
<p>一六</p>
<p>诸比丘！我已漏尽，对无漏心、解脱、慧解脱、于现法自知，入住于实证。</p>
<p>诸比丘！迦叶亦漏尽，对无漏心、解脱、慧解脱、于现法自知，实证而入住。」</p></div>
<div class='div-other'><a id='mulu571' />
<p class='h3'>第十　止住处</p>
<div class='div-other'><a id='mulu572' />
<p>一</p>
<p>如是我闻。一时，尊者迦叶住舍卫城祇树给孤独园。</p></div>
<div class='div-other'><a id='mulu573' />
<p class='h4'>一</p>
<p>二</p>
<p>尔时，尊者阿难！清晨着衣、持鉢，詣尊者大迦叶之处。</p>
<p>三</p>
<p>詣已，向尊者大迦叶作是言曰：「大德迦叶！今我等往詣某比丘尼之止住处。」</p>
<p>「友！阿难！汝可往，汝应多作，多有所为。」</p>
<p>四</p>
<p>尊者阿难，再度白尊<span class='corr'>者</span>大迦叶曰：「大德迦叶！今我等往詣某比丘尼之止住处。」</p>
<p>「友，阿难！汝可往，汝应多作，多有所为。」</p>
<p>五</p>
<p>尊者阿难！三度白尊者大迦叶曰：「大德迦叶！今我等往詣某比丘尼之止住处。」</p>
<p>六</p>
<p>如是尊者大迦叶，清晨着衣，持鉢，随尊者阿难之后，往詣某比丘尼之止住处。詣已，就所设之座。</p></div>
<div class='div-other'><a id='mulu574' />
<p class='h4'>二</p>
<p>七</p>
<p>尔时，众多之比丘尼，来詣尊者大迦叶之前。詣已，礼敬尊者大迦叶，坐于一面。</p>
<p>八</p>
<p>对坐于一面之彼等比丘尼，尊者大迦叶以法语而教示、鼓励，使彼等欢喜。</p>
<p>九</p>
<p>尊者大迦叶，对彼等比丘尼，以法语教示、鼓励、使之欢喜，即起座而去。</p>
<p>一〇</p>
<p>尔时，偷罗低舍比丘尼不喜，发出不喜之语：「如何？尊者大迦叶于鞞提訶圣者之尊者阿难面前，思惟欲说法耶？恰如针商人于针师之前思惟欲卖针，尊者大迦叶，于鞞提訶圣者之尊者阿难面前，思惟欲说法耶？」</p>
<p>一一</p>
<p>尊者大迦叶闻得偷罗低舍比丘尼所作之此语。</p></div>
<div class='div-other'><a id='mulu575' />
<p class='h4'>三</p>
<p>一二</p>
<p>尔时尊者大迦叶，如是言尊者阿难曰：「友，阿难！我为针商人，汝为针师耶？或我为针师，汝为针商人耶？如何？」</p>
<p>「大德迦叶！请当忍耐。女人乃愚者。」</p>
<p>一三</p>
<p>「友，阿难！汝来，僧伽不得如上追究汝。</p>
<p>友，阿难！汝对此作如何思惟耶？</p>
<p>一四</p>
<p>汝亦依世尊，齎身亲近比丘僧伽耶？如何？——『诸比丘！随我欲，离欲、离不善法，有觉有观，而由远离生喜与乐入住于初禪。诸比丘！阿难亦随欲、离欲、离不善法，有觉有观，而由远离生喜与乐入住于初禪。』」</p>
<p>「大德！无此事。」</p>
<p>一五</p>
<p>「友！我依世尊，齎身亲近比丘僧伽。『诸比丘！随我欲、离欲，离不善法、有觉有观，而由远离生喜与乐住于初禪。诸比丘！迦叶亦随欲、离欲，离不善法……入住于初禪。』」</p>
<p>一六～二九</p>
<p>九次第定及五通之略说，亦复如是。</p>
<p>三〇</p>
<p>「友，阿难！汝对此作如何思惟？汝亦依世尊，齎身亲近比丘僧伽耶？『诸比丘！我已漏尽、无漏心解脱、慧解脱，于现法住于自知，实证。诸比丘！阿难亦漏尽无漏，对心解脱、慧解脱，于现法住于自知，实证。』」</p>
<p>「大德！无此事。」</p>
<p>三一</p>
<p>「友，我依世尊齎身亲近之比丘僧伽：『诸比丘！我已漏尽、无漏、心解脱、慧解脱，于现法住于自知，实证。诸比丘！迦叶亦漏尽无漏，心解脱、慧解脱，于现法住于自知，实证。』」</p>
<p>三二</p>
<p>「友！今如有人，思惟以多罗树之一叶，可掩得高七肘或七肘半之象，然彼得思惟能掩我之六通耶？」</p></div>
<div class='div-other'><a id='mulu576' />
<p class='h4'>四</p>
<p>三三</p>
<p>然则，偷罗低舍比丘尼终由梵行退没矣。</p></div></div>
<div class='div-other'><a id='mulu577' />
<p class='h3'>第十一　衣</p>
<div class='div-other'><a id='mulu578' />
<p>一</p>
<p>一时，尊者大迦叶，住王舍城之竹林粟鼠养饵所。</p></div>
<div class='div-other'><a id='mulu579' />
<p class='h4'>一</p>
<p>二</p>
<p>尔时，尊者阿难与众多比丘等共游于南山。</p>
<p>三</p>
<p>时，尊者阿难有约三十之同住比丘，捨学还俗完全唯是童子。</p></div>
<div class='div-other'><a id='mulu580' />
<p class='h4'>二</p>
<p>四</p>
<p>尊者阿难，随欲游方于南山，近至王舍城竹林粟鼠养饵所之大迦叶之前，近至已，礼敬尊者大迦叶，坐于一面。</p>
<p>五</p>
<p>大迦叶言坐于一面之尊者阿难曰：「友，阿难！对世尊之在俗所施设之三食，有几何福利耶？」</p>
<p>六</p>
<p>「大德迦叶！对世尊之在俗施设之食，有三种福利。为制恶戒之比丘，为使敬虔之比丘住于安乐，为使恶欲之徒党不破僧伽，不恼在俗。大德迦叶！此等三种福利，为世尊对在俗所施设之三食福利。」</p>
<p>七</p>
<p>「友，阿难！如何汝与于诸根不守<span class='corr'>护</span>，于食无节制，于夜坐不虔诚之此等年少比丘，相共游方耶？想来，汝是践踏穀物之徘徊者。想来，汝为害良家之徘徊者。友，阿难！汝之徒众被破坏，友！汝之年少徒众被消灭。此年少之童子不知量。」</p>
<p>八</p>
<p>「大德迦叶！我头髮亦呈灰白矣。然今日我等仍为尊者大迦叶，尚未除却童子之语。」</p>
<p>九</p>
<p>「友，阿难！如何汝与于诸根不守<span class='corr'>护</span>、于食不节制、于夜坐不虔诚之此等年少比丘，相共游方耶？想来，汝为践踏穀物而徘徊者。想来，汝为害良家之徘徊者。友，阿难！汝之徒众被破坏。友！汝之年少徒众被消灭。此年少之童子不知量。」</p></div>
<div class='div-other'><a id='mulu581' />
<p class='h4'>三</p>
<p>一〇</p>
<p>偷罗难陀比丘尼闻尊者大迦叶，对鞞提訶圣者之尊者阿难，以童子之语予以责咎。</p>
<p>一一</p>
<p>时偷罗难陀比丘尼不喜而出不喜之语：「如何，曾为异学之尊者大迦叶，对鞞提訶圣者之尊者阿难，思惟欲以童子语责咎耶？」</p>
<p>一二</p>
<p>尊者大迦叶，闻偷罗难陀比丘尼所作之此语。</p>
<p>一三</p>
<p>尔时，尊者大迦叶，对尊者阿难作如是言曰：「友！阿难！偷罗难陀比丘尼是作无谋、无思虑之语。友！我剃髮，着袈裟衣，由在家出家而为无家，除世尊、应供、正等觉者外，不认其他之师。</p>
<p>一四</p>
<p>友！我曾于在俗时，生此念：『在俗之生活障多，亦为尘垢之道。出家则如露天；住家欲能令定而成一向圆满，行一向清淨之梵行，则甚难。我宁剃髮着袈裟衣，由家出家而为无家。』</p>
<p>一五</p>
<p>友，我于〔今〕后将衣截断为僧伽梨，从世间阿罗汉之列、剃髮、着袈裟衣，由在家出家而为无家。</p>
<p>一六</p>
<p>如是则出家，行半途，于王舍城与那罗（聚落）中间，谒见坐于多子庙之世尊。谒见已，我作此念：『实欲我所谒见之师，则只仅所见之世尊。实欲我所谒见善逝，只仅所见之世尊。实欲我所谒见之正等觉，只仅所见之世尊。』</p>
<p>一七</p>
<p>友！我稽首世尊之足，向世尊白是言：『大德！世尊为我之师，我为世尊之弟子。』</p>
<p>一八</p>
<p>友，如是白已。世尊对我作是言：『迦叶！如是心具足而不知一切，即谓「我知」，不见而谓「我见」，如是之弟子，彼之头将破裂。迦叶！我对知而谓「我知」，对见而谓「我见」。</p>
<p>一九</p>
<p>迦叶！然则汝应如是学：「先对长老、年少、中老、以住大惭愧。」迦叶！汝应如是学。</p>
<p>二〇</p>
<p>迦叶！汝应如是学：「我之欲闻，基于任何善法，一切皆以其义饶益、思惟。皆以心屡屡思考，以倾耳闻法。」迦叶！汝应如是学。</p>
<p>二一</p>
<p>迦叶！汝应如是学：「当于我身，伴喜之念，为不可捨。」迦叶！汝应如是学。』</p>
<p>二二</p>
<p>友！彼时，世尊对我作此等之教诫后，由座起立而去。</p>
<p>二三</p>
<p>友，我七日之间有漏，食依信所施与之食，于第八日，证得智。</p>
<p>二四</p>
<p>友！时世尊，由路中来至一大树下。</p>
<p>二五</p>
<p>友！时我以衣服之僧伽梨，疊为四疊设座，白世尊曰：『大德世尊！为我长夜之利益幸福，请坐于此处。』</p>
<p>二六</p>
<p>友！世尊坐所设之座。</p>
<p>二七</p>
<p>友！世尊落座而对我作是言曰：『迦叶！此衣服僧伽梨甚为柔软。』</p>
<p>『大德世尊！为哀怜，请纳受我之衣服僧伽梨。』</p>
<p>二八</p>
<p>『迦叶！汝受我所着用之粗布粪扫衣耶？』</p>
<p>『大德世尊！我愿受受世尊所着用之粗布粪扫衣。』</p>
<p>二九</p>
<p>友！如是我以柔软之僧伽梨，奉献世尊，我亦受用世尊所着用之粗布粪扫衣。</p>
<p>三〇</p>
<p>友！若欲正为世尊之子、嗣子，由世尊之口生、由法生、法之化生、法之相续者，谓受用世尊所着用之粗布粪扫衣者，则我正为世尊之子、嗣子，由世尊之口生、由法生、法之化生、法之相续者，谓受用世尊所着用之粗布粪扫衣者。</p>
<p>三一</p>
<p>友！随我欲而离欲、离不善法、有觉有观，而由远离生喜与乐而入住于初禪。</p>
<p>三二～四六</p>
<p>友！随我欲而……九次第定，五通之解说亦复如是。</p>
<p>四七</p>
<p>友！我已漏尽，无漏、心解脱、慧解脱，于现法住于自知、实证。</p>
<p>四八</p>
<p>友！今如有人，欲以多罗之一叶，思惟可掩得高七肘或七肘半之象，然则，彼得思惟能掩得我之六通耶？」</p></div>
<div class='div-other'><a id='mulu582' />
<p class='h4'>四</p>
<p>四九</p>
<p>然则，偷罗难陀比丘尼将退没梵行。</p></div></div>
<div class='div-other'><a id='mulu583' />
<p class='h3'>第十二　死后</p>
<p>一</p>
<p>尔时，尊者大迦叶与尊者舍利弗住于波罗奈之仙人堕处鹿野苑。</p>
<p>二</p>
<p>尔时，尊者舍利弗，暮时由宴坐起，走近尊者大迦叶……礼而坐于一面。</p>
<p>三</p>
<p>坐于一面之尊者舍利弗，向尊者大迦叶作如是言曰：「友迦叶！如来死后，是存在者耶？如何？」</p>
<p>「友！如来死后是存在者，世尊不说。」</p>
<p>四</p>
<p>「友！如来死后，为非存在者耶？如何？」</p>
<p>「友！如是，如来死后，为非存在者，世尊亦不说。」</p>
<p>五</p>
<p>「友！如来死后，为存在、非存在者耶？如何？」</p>
<p>「友！如是，如来死后，为存在、非存在者，世尊亦不说。」</p>
<p>六</p>
<p>「友！如来死后，为非存在、非不存在耶？如何？」</p>
<p>「友！如是，如来死后，为非存在、非不存在，世尊亦不说。」</p>
<p>七</p>
<p>「友！世尊何故不说此事耶？」</p>
<p>「友！此事亦非自己之利益、亦非为梵行，亦非为厌离，亦非为离贪，亦非为灭、为寂静、为胜智、为菩提、为到达涅槃，故世尊不说于此。」</p>
<p>八</p>
<p>「友！然则世尊所说为何耶？」</p>
<p>「友！世尊说『此是苦。』世尊说：『此为苦之集。』世尊说：『此为苦之灭。』世尊说：『此为趣苦灭之道。』」</p>
<p>九</p>
<p>「友！何故？世尊说此耶？」</p>
<p>「友，此事乃自己之利益，是为梵行，为厌离、为离贪、为灭、为寂静、为胜智、为菩提、为涅槃故，世尊乃说此。」</p></div>
<div class='div-other'><a id='mulu584' />
<p class='h3'>第十三　像法</p>
<p>一</p>
<p>如是我闻。一时，世尊住舍卫城祇树给孤独园。</p>
<p>二</p>
<p>尔时，尊者大迦叶，来詣世尊之处。詣已，礼敬世尊，坐于一面。</p>
<p>三</p>
<p>坐于一面之尊者大迦叶，白世尊言：「大德！依如何之因、如何之缘，于前，学者则少，而多数比丘，得立智耶？大德！又依如何因、如何缘，于今，学者则多，而少数比丘少得立智耶？」</p>
<p>四</p>
<p>「迦叶！此为如是：众生衰，正法将灭之时，学者则多，少数比丘得立智。</p>
<p>五</p>
<p>迦叶！只要正法之未灭，像法之世则不生，迦叶！像法之世生时，则有正法之灭。</p>
<p>六</p>
<p>迦叶！譬如只要金之不灭、则伪金之世不生，迦叶！伪金之世生时，乃有金之灭。</p>
<p>七</p>
<p>迦叶！同此只要，正法之未灭，则像法之世不生。迦叶！像法之世生时，则有正法之灭。</p>
<p>八～一一</p>
<p>迦叶！地界不能令正法灭。水界不能令正法灭……火界……风界不能令正法灭。</p>
<p>一二</p>
<p>于是，彼等愚人之生时，能令此正法灭。</p>
<p>一三</p>
<p>迦叶！譬如船之先沉。迦叶！如是正法不应有灭。</p>
<p>一四</p>
<p>迦叶！有此等五正法之混乱，有灭之退法。五者何耶？</p>
<p>一五</p>
<p>迦叶！于此有比丘、比丘尼、优婆塞、优婆夷等，不尊重师、住不随顺，不尊重法、住不随顺，不尊重僧伽、住不随顺，不尊重学、住不随顺，不尊重定、住不随顺。</p>
<p>迦叶！此等之五退法，为正法之混乱与灭。</p>
<p>一六</p>
<p>迦叶！此等之五退法，为正法之确立、不混乱、不灭者。五者何耶？</p>
<p>一七</p>
<p>迦叶！于此有比丘、比丘尼、优婆塞、优婆夷等，尊重师、住随顺，尊重法、住随顺，尊重僧伽、住随顺，尊重学、住随顺，尊重定、住随顺。</p>
<p>一八</p>
<p>迦叶！此等之五法，为正法之确立，不混乱、不灭。」</p>
<p>此颂曰：</p>
<div class="lg">
<div class="lg-row">
<div class="lg-cell" style="text-indent:7em">满足与无愧</div>
<div class="lg-cell" style="text-indent:5em">月喻入在俗</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">老与三教诫</div>
<div class="lg-cell" style="text-indent:5em">言定与胜智</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">止住处与衣</div>
<div class="lg-cell" style="text-indent:5em">死后与像法</div>
</div><!-- end of lg --></div></div></div></div>
</div><!-- end of div[@id='body'] -->
</body></html>
