<html xmlns="http://www.w3.org/1999/xhtml">
<head>
  <title>相应部经典</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<div class='div-other'><a id='mulu184' />
<p class='h2'>第五　比丘尼相应</p>
<div class='div-other'><a id='mulu185' />
<p class='h3'>〔一〕第一　阿罗毘迦</p>
<p>一</p>
<p>如是我闻。尔时，世尊住舍卫城祇树给孤独园。</p>
<p>二</p>
<p>时，阿罗毘迦比丘尼清晨，着衣持鉢，入舍卫城乞食。于舍卫城乞食后，收鉢，入于暗林以求远离。</p>
<p>三</p>
<p>时，恶魔波旬欲令阿罗毘迦比丘尼生恐怖，毛髮竖立，以捨远离，而詣阿罗毘迦比丘尼之处，詣已以偈语阿罗毘迦比丘尼曰：</p>
<div class="lg">
<div class="lg-row">
<div class="lg-cell" style="text-indent:7em">世间无由出</div>
<div class="lg-cell" style="text-indent:5em">远离欲何为</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">还味诸欲乐</div>
<div class="lg-cell" style="text-indent:5em">勿至后成悔</div>
</div><!-- end of lg --></div>
<p>四</p>
<p>时，阿罗毘迦比丘尼作如是思惟：「语此偈是谁？人耶非人耶？」</p>
<p>五</p>
<p>时阿罗毘迦比丘尼作如是思惟：「此恶魔波旬，令我起毛髮竖立之恐怖，欲使去远离，而唱偈。」</p>
<p>六</p>
<p>时，阿罗毘迦比丘尼知是恶魔波旬，以偈答恶魔波旬曰：</p>
<div class="lg">
<div class="lg-row">
<div class="lg-cell" style="text-indent:7em">世间有出离</div>
<div class="lg-cell" style="text-indent:5em">依智我自达</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">放逸恶波旬</div>
<div class="lg-cell" style="text-indent:5em">汝不知其道</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">欲乐如剑鎗</div>
<div class="lg-cell" style="text-indent:5em">诸蕴断头台</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">汝云味欲乐</div>
<div class="lg-cell" style="text-indent:5em">于我非为乐</div>
</div><!-- end of lg --></div>
<p>七</p>
<p>时，恶魔波旬苦恼以「阿罗毘迦比丘尼已知我。」萎身隐没其身形。</p></div>
<div class='div-other'><a id='mulu186' />
<p class='h3'>〔二〕第二　苏摩</p>
<p>一</p>
<p>舍卫城因缘。时，苏摩比丘尼清晨，着衣持鉢，入舍卫城乞食。</p>
<p>二</p>
<p>于舍卫城乞食后，收鉢，为日住来至暗林。入暗林已，于树下为日住而坐。</p>
<p>三</p>
<p>时，恶魔波旬欲令苏摩比丘尼生恐怖，毛髮竖立，以弃禪定，而詣苏摩比丘尼处。詣已，以偈语苏摩比丘尼曰：</p>
<div class="lg">
<div class="lg-row">
<div class="lg-cell" style="text-indent:7em">圣者所至处</div>
<div class="lg-cell" style="text-indent:5em">是处甚难至</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">非女二指智</div>
<div class="lg-cell" style="text-indent:5em">能得至彼处</div>
</div><!-- end of lg --></div>
<p>四</p>
<p>时，苏摩比丘尼，生如是思惟：「是语此偈者，谁耶？人耶非人耶？」</p>
<p>五</p>
<p>时，苏摩比丘尼生如是思惟：「此恶魔波旬欲令我生恐怖，毛髮竖立以弃禪定而唱此偈。」</p>
<p>六</p>
<p>时，苏摩比丘尼，知是恶魔波旬，以偈答恶魔波旬曰：</p>
<div class="lg">
<div class="lg-row">
<div class="lg-cell" style="text-indent:7em">心入于寂静</div>
<div class="lg-cell" style="text-indent:5em">女形复何障</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">智慧已显现</div>
<div class="lg-cell" style="text-indent:5em">即见无上法</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">我若思男女</div>
<div class="lg-cell" style="text-indent:5em">思此为何物</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">心感于如是</div>
<div class="lg-cell" style="text-indent:5em">即应恶魔语</div>
</div><!-- end of lg --></div>
<p>七</p>
<p>时，恶魔波旬苦恼以：「苏摩比丘尼已知我。」萎身隐没其身形。</p></div>
<div class='div-other'><a id='mulu187' />
<p class='h3'>〔三〕第三　瞿昙弥</p>
<p>一</p>
<p>舍卫城因缘。时，吉离舍瞿昙弥比丘尼，清晨着衣持鉢，入舍卫城乞食。</p>
<p>二</p>
<p>于舍卫城乞食后，收鉢，为日住以至暗林。至暗林已，于树下为日住而坐。</p>
<p>三</p>
<p>时，恶魔波旬欲令吉离舍瞿昙弥比丘尼生恐怖，毛髮竖立，以弃禪定，而詣吉离舍瞿昙弥比丘尼处。詣已，以偈语吉离舍瞿昙弥比丘尼曰：</p>
<div class="lg">
<div class="lg-row">
<div class="lg-cell" style="text-indent:7em">汝何丧其子</div>
<div class="lg-cell" style="text-indent:5em">涕泣而独忧</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">独入坐暗林</div>
<div class="lg-cell" style="text-indent:5em">为求男子否</div>
</div><!-- end of lg --></div>
<p>四</p>
<p>时，吉离舍瞿昙弥比丘尼，生如是思惟：「语此偈者是人？非人耶？」</p>
<p>五</p>
<p>时，吉离舍瞿昙弥比丘尼，生如是思惟：「此恶魔波旬欲令我生恐怖，毛髮竖立，以弃禪定，而语此偈。」</p>
<p>六</p>
<p>时，吉离舍瞿昙弥比丘尼，知是恶魔波旬，以偈答曰：</p>
<div class="lg">
<div class="lg-row">
<div class="lg-cell" style="text-indent:7em">丧子日已过</div>
<div class="lg-cell" style="text-indent:5em">亦无男子想</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">我不复悲泣</div>
<div class="lg-cell" style="text-indent:5em">无烦汝顾为</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">以捨浮世乐</div>
<div class="lg-cell" style="text-indent:5em">破一切闇冥</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">及破死魔军</div>
<div class="lg-cell" style="text-indent:5em">我住尽诸漏</div>
</div><!-- end of lg --></div>
<p>七</p>
<p>时，恶魔波旬苦恼以：「吉离舍瞿昙弥比丘尼已知我。」萎身，隐没其身形。</p></div>
<div class='div-other'><a id='mulu188' />
<p class='h3'>〔四〕第四　毘闍耶</p>
<p>一</p>
<p>舍卫城因缘。时，毘闍耶比丘尼于舍卫城乞食，食后收鉢，为日住而坐于树下。</p>
<p>二</p>
<p>时，恶魔波旬欲令毘闍耶比丘尼，生恐怖，毛髮竖立，以弃禪定，而詣毘闍耶比丘尼处，詣已语偈曰：</p>
<div class="lg">
<div class="lg-row">
<div class="lg-cell" style="text-indent:7em">汝今美年轻</div>
<div class="lg-cell" style="text-indent:5em">我亦是年少</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">贵女来此处</div>
<div class="lg-cell" style="text-indent:5em">共受五种乐</div>
</div><!-- end of lg --></div>
<p>三</p>
<p>时，毘闍耶比丘尼作如是思惟：「语此偈者是人？非人耶？」</p>
<p>四</p>
<p>时，毘闍耶比丘尼，生如是思惟：「此恶魔波旬……乃至……语偈。」</p>
<p>五</p>
<p>时，毘闍耶比丘尼，知是恶魔波旬，以偈答曰：</p>
<div class="lg">
<div class="lg-row">
<div class="lg-cell" style="text-indent:7em">以意乐色声</div>
<div class="lg-cell" style="text-indent:5em">香味触五法</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">我悉还与汝</div>
<div class="lg-cell" style="text-indent:5em">此等非我须</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">危脆易破碎</div>
<div class="lg-cell" style="text-indent:5em">对此污秽身</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">我唯耻厌恶</div>
<div class="lg-cell" style="text-indent:5em">拔除爱欲根</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">上色界众生</div>
<div class="lg-cell" style="text-indent:5em">行无色众生</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">此众善获得</div>
<div class="lg-cell" style="text-indent:5em">我悉除迷闇</div>
</div><!-- end of lg --></div>
<p>六</p>
<p>时，恶魔波旬苦恼以：「毘闍耶比丘尼已知我。」萎身隐没其身形。</p></div>
<div class='div-other'><a id='mulu189' />
<p class='h3'>〔五〕第五　莲华色</p>
<p>一</p>
<p>舍卫城因缘。，时，莲华色比丘尼，清晨入舍卫城乞食……乃至……立于开美华之沙罗树下。</p>
<p>二</p>
<p>时，恶魔波旬欲令莲华色比丘尼，生恐怖，毛髮竖立，以弃禪定，而詣莲华色比丘尼处。</p>
<p>三</p>
<p>詣已，以偈语莲华色比丘尼曰：</p>
<div class="lg">
<div class="lg-row">
<div class="lg-cell" style="text-indent:7em">上下开美华</div>
<div class="lg-cell" style="text-indent:5em">来沙罗树下</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">汝唯一人立</div>
<div class="lg-cell" style="text-indent:5em">汝美无伦比</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">愚人之汝心</div>
<div class="lg-cell" style="text-indent:5em">不惧恶者否</div>
</div><!-- end of lg --></div>
<p>四</p>
<p>时，莲华色比丘尼，生如是思惟：「语此偈者是人？非人耶？」</p>
<p>五</p>
<p>时，莲华色比丘尼生如是思惟：「此恶魔波旬……乃至……语偈。」</p>
<p>六</p>
<p>时，莲华色比丘尼知是恶魔波旬，以偈答恶魔波旬曰：</p>
<div class="lg">
<div class="lg-row">
<div class="lg-cell" style="text-indent:7em">心恶如汝者</div>
<div class="lg-cell" style="text-indent:5em">百千来于此</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">不动我一毛</div>
<div class="lg-cell" style="text-indent:5em">我一不怖汝</div>
</div><!-- end of lg --></div>
<div class="lg">
<div class="lg-row">
<div class="lg-cell" style="text-indent:2em">〔恶魔：〕我于此没形</div>
<div class="lg-cell" style="text-indent:5em">入汝之腹中</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">或立汝眉间</div>
<div class="lg-cell" style="text-indent:5em">汝不得见我</div>
</div><!-- end of lg --></div>
<div class="lg">
<div class="lg-row">
<div class="lg-cell" style="text-indent:2em">〔比丘尼〕我心得自在</div>
<div class="lg-cell" style="text-indent:5em">善修如意足</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">解脱诸结缚</div>
<div class="lg-cell" style="text-indent:5em">我实不怖汝</div>
</div><!-- end of lg --></div>
<p>七</p>
<p>时，恶魔波旬苦恼以：「莲华色比丘尼已知我。」萎身隐没其身形。</p></div>
<div class='div-other'><a id='mulu190' />
<p class='h3'>〔六〕第六　遮罗</p>
<p>一</p>
<p>舍卫城因缘。时，遮罗比丘尼清晨入舍卫城乞食……乃至……为日住而坐树下。</p>
<p>二</p>
<p>时，恶魔波旬詣遮罗比丘尼处。詣已，谓遮罗比丘尼曰：「比丘尼！汝不喜者何？」「友！我不喜生！」「何故不喜生？」「生者乃受用乐欲。」「谁以此教汝？『比丘尼！不喜生！』」</p>
<p>三</p>
<div class="lg">
<div class="lg-row">
<div class="lg-cell" style="text-indent:1em">〔比丘尼：〕有生者有死</div>
<div class="lg-cell" style="text-indent:5em">生即见苦恼</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">缚杀其他祸</div>
<div class="lg-cell" style="text-indent:5em">是故不乐生</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">佛陀施说法</div>
<div class="lg-cell" style="text-indent:5em">以导超此生</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">捨离一切苦</div>
<div class="lg-cell" style="text-indent:5em">我入于真实</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">上色界众生</div>
<div class="lg-cell" style="text-indent:5em">往无色众生</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">是故不知灭</div>
<div class="lg-cell" style="text-indent:5em">以是为再来</div>
</div><!-- end of lg --></div>
<p>四</p>
<p>时，恶魔波旬苦恼以：「遮罗比丘尼已知我。」萎身隐没其身形。</p></div>
<div class='div-other'><a id='mulu191' />
<p class='h3'>〔七〕第七　优波遮罗</p>
<p>一</p>
<p>〔尔时，世尊〕住舍卫城……。</p>
<p>二</p>
<p>时，优波遮罗比丘尼清晨入舍卫乞食……乃至……为日住坐于树下。恶魔波旬如是谓优波遮罗比丘尼曰：「比丘尼！汝欲生于何处？」</p>
<p>三</p>
<p>「友！我不欲生于何处！」</p>
<p>四</p>
<div class="lg">
<div class="lg-row">
<div class="lg-cell" style="text-indent:2em">〔恶魔：〕三三炎摩天</div>
<div class="lg-cell" style="text-indent:5em">或是兜率天</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">或是化乐天</div>
<div class="lg-cell" style="text-indent:5em">他化自在天</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">愿心以向此</div>
<div class="lg-cell" style="text-indent:5em">当得受此乐</div>
</div><!-- end of lg --></div>
<p>五</p>
<div class="lg">
<div class="lg-row">
<div class="lg-cell" style="text-indent:1em">〔比丘尼：〕三三炎摩天</div>
<div class="lg-cell" style="text-indent:5em">或是兜率天</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">或是化乐天</div>
<div class="lg-cell" style="text-indent:5em">他化自在天</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">此等爱欲缚</div>
<div class="lg-cell" style="text-indent:5em">再行魔领域</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">世间一切燃</div>
<div class="lg-cell" style="text-indent:5em">世间一切烟</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">世间悉吐炎</div>
<div class="lg-cell" style="text-indent:5em">世间悉震动</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">不震不动处</div>
<div class="lg-cell" style="text-indent:5em">凡常人不到</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">非恶魔行处</div>
<div class="lg-cell" style="text-indent:5em">于此我心乐</div>
</div><!-- end of lg --></div>
<p>六</p>
<p>时，恶魔波旬……乃至……苦恼萎身，隐没其身形。</p></div>
<div class='div-other'><a id='mulu192' />
<p class='h3'>〔八〕第八　尸须波遮罗</p>
<p>一</p>
<p>〔尔时，世尊〕住舍卫城……。时尸须波遮罗比丘尼，清晨入舍卫城乞食……乃至……为日住坐于树下。</p>
<p>二</p>
<p>时，恶魔波旬詣尸须波遮罗比丘尼处。詣已，谓尸须波遮罗比丘尼曰：「比丘尼！汝喜谁之教见？」</p>
<p>三</p>
<p>「友！我不喜任何人之教见！」</p>
<p>四</p>
<div class="lg">
<div class="lg-row">
<div class="lg-cell" style="text-indent:2em">〔恶魔：〕汝依谁圆顶</div>
<div class="lg-cell" style="text-indent:5em">成如此尼耶</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">不喜教见者</div>
<div class="lg-cell" style="text-indent:5em">是如何之愚</div>
</div><!-- end of lg --></div>
<p>五</p>
<div class="lg">
<div class="lg-row">
<div class="lg-cell" style="text-indent:1em">〔比丘尼：〕佛外之教见</div>
<div class="lg-cell" style="text-indent:5em">异见诸缠缚</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">我不喜此法</div>
<div class="lg-cell" style="text-indent:5em">正法彼不知</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">生于释种家</div>
<div class="lg-cell" style="text-indent:5em">证悟无比人</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">总服拂恶魔</div>
<div class="lg-cell" style="text-indent:5em">何处无不破</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">无执悉解脱</div>
<div class="lg-cell" style="text-indent:5em">有眼见一切</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">灭尽一切业</div>
<div class="lg-cell" style="text-indent:5em">解脱尽诸依</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">我师彼世尊</div>
<div class="lg-cell" style="text-indent:5em">其教我欢喜</div>
</div><!-- end of lg --></div>
<p>六</p>
<p>时，恶魔波旬……乃至……隐没其身形。</p></div>
<div class='div-other'><a id='mulu193' />
<p class='h3'>〔九〕第九　世罗</p>
<p>一</p>
<p>〔尔时，世尊〕住舍卫城……。时，世罗比丘尼清晨，入舍卫城乞食……乃至……为日住坐于树下。</p>
<p>二</p>
<p>时，恶魔波旬欲令世罗比丘尼生恐怖……乃至……以偈语世罗比丘尼曰：</p>
<div class="lg">
<div class="lg-row">
<div class="lg-cell" style="text-indent:7em">谁作此身体</div>
<div class="lg-cell" style="text-indent:5em">作者于何处</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">何处生身体</div>
<div class="lg-cell" style="text-indent:5em">何处身体灭</div>
</div><!-- end of lg --></div>
<p>三</p>
<p>时，世罗比丘尼生如是思惟：「唱此偈者是人？非人耶？」</p>
<p>四</p>
<p>时，世罗比丘尼，生如是思惟：「此恶魔波旬欲令我生恐怖，毛髮竖立，以弃禪定，而唱此偈！」</p>
<p>五</p>
<p>时，世罗比丘尼知是恶魔波旬，以偈答恶魔波旬曰：</p>
<div class="lg">
<div class="lg-row">
<div class="lg-cell" style="text-indent:7em">此身非自作</div>
<div class="lg-cell" style="text-indent:5em">亦非于他作</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">依于因而生</div>
<div class="lg-cell" style="text-indent:5em">依于因而灭</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">犹如诸种子</div>
<div class="lg-cell" style="text-indent:5em">移植于田园</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">地味及温味</div>
<div class="lg-cell" style="text-indent:5em">依二萌芽出</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">是五蕴四大</div>
<div class="lg-cell" style="text-indent:5em">及此等六处</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">依于因而生</div>
<div class="lg-cell" style="text-indent:5em">因坏即消灭</div>
</div><!-- end of lg --></div>
<p>六</p>
<p>时，恶魔波旬苦恼以：「世罗比丘尼已知我。」萎身隐没其身形。</p></div>
<div class='div-other'><a id='mulu194' />
<p class='h3'>〔十〕第十　金刚</p>
<p>一</p>
<p>〔尔时，世尊〕住舍卫城……。时，金刚比丘尼清晨，着衣持鉢，入舍卫城乞食，于舍卫城乞食后，收鉢为日住而至暗林。入暗林已，为日住坐于树下。</p>
<p>二</p>
<p>时，恶魔波旬欲令金刚比丘尼生恐怖，毛髮竖立，以弃禪定，而詣金刚比丘尼处。詣已，以偈谓金刚比丘尼曰：</p>
<div class="lg">
<div class="lg-row">
<div class="lg-cell" style="text-indent:7em">谁作此众生</div>
<div class="lg-cell" style="text-indent:5em">作者于何处</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">何处生众生</div>
<div class="lg-cell" style="text-indent:5em">何处众生灭</div>
</div><!-- end of lg --></div>
<p>三</p>
<p>时，金刚比丘尼生如是思惟：「唱此偈者是人？非人耶？」</p>
<p>四</p>
<p>时，金刚比丘尼生如是思惟：「此恶魔波旬欲令我生恐怖，毛髮竖立，以弃禪定，而唱此偈。」</p>
<p>五</p>
<p>时，金刚比丘尼知是恶魔波旬，以偈答恶魔波旬曰：</p>
<div class="lg">
<div class="lg-row">
<div class="lg-cell" style="text-indent:7em">汝何言众生</div>
<div class="lg-cell" style="text-indent:5em">汝行于魔见</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">此唯聚诸行</div>
<div class="lg-cell" style="text-indent:5em">众生不可得</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">犹如诸支集</div>
<div class="lg-cell" style="text-indent:5em">而起车之名</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">因于有五蕴</div>
<div class="lg-cell" style="text-indent:5em">而有众生名</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">有起是苦恼</div>
<div class="lg-cell" style="text-indent:5em">停灭且苦恼</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">苦恼外不生</div>
<div class="lg-cell" style="text-indent:5em">苦恼外不灭</div>
</div><!-- end of lg --></div>
<p>六</p>
<p>时，恶魔波旬苦恼以：「金刚比丘尼已知我。」萎身隐没其身形。</p>
<p>此嗢陀南：</p>
<div class="lg">
<div class="lg-row">
<div class="lg-cell" style="text-indent:7em">由阿罗毘迦</div>
<div class="lg-cell" style="text-indent:5em">苏摩瞿昙弥</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">与具毘闍耶</div>
<div class="lg-cell" style="text-indent:5em">莲华色遮罗</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">至优波遮罗</div>
<div class="lg-cell" style="text-indent:5em">尸须波遮罗</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">世罗及金刚</div>
<div class="lg-cell" style="text-indent:5em">依是成为十</div>
</div><!-- end of lg --></div></div></div></div>
</div><!-- end of div[@id='body'] -->
</body></html>
