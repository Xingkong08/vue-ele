<html xmlns="http://www.w3.org/1999/xhtml">
<head>
  <title>相应部经典</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<div class='div-other'><a id='mulu155' />
<p class='h2'>第四　恶魔相应</p>
<div class='div-other'><a id='mulu156' />
<p class='h3'>第一　恶魔品</p>
<div class='div-other'><a id='mulu157' />
<p class='h4'>〔一〕第一　苦业</p>
<p>一</p>
<p>如是我闻。尔时，世尊初成正觉时，住优留毘罗林之尼连禪河边，阿闍波罗尼俱律陀树下。</p>
<p>二</p>
<p>时，世尊独坐静观，而作如是思念：「我今实已脱离彼苦行。善哉！我今实已脱离彼无利益之苦行。善哉！证得坚毅、正念、菩提。」</p>
<p>三</p>
<p>尔时，恶魔波旬，知世尊心之所念，而来詣世尊处。詣已，以偈白世尊曰：</p>
<div class="lg">
<div class="lg-row">
<div class="lg-cell" style="text-indent:7em">若无离苦行</div>
<div class="lg-cell" style="text-indent:5em">清淨青年众</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">躊躇离淨道</div>
<div class="lg-cell" style="text-indent:5em">不淨思为淨</div>
</div><!-- end of lg --></div>
<p>四</p>
<p>尔时，世尊知是恶魔波旬，以偈答恶魔波旬曰：</p>
<div class="lg">
<div class="lg-row">
<div class="lg-cell" style="text-indent:7em">不死等苦行</div>
<div class="lg-cell" style="text-indent:5em">知无一切利</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">如陆舟艫舵</div>
<div class="lg-cell" style="text-indent:5em">一切无护益</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">修戒及定慧</div>
<div class="lg-cell" style="text-indent:5em">此乃菩提道</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">我达无上淨</div>
<div class="lg-cell" style="text-indent:5em">破坏者汝败</div>
</div><!-- end of lg --></div>
<p>五</p>
<p>尔时，恶魔波旬苦恼而曰：「世尊已知我，善逝已知我。」即萎身没于彼处。</p></div>
<div class='div-other'><a id='mulu158' />
<p class='h4'>〔二〕第二　象</p>
<p>一</p>
<p>如是我闻。尔时，世尊初成正觉时，住优留毘罗林之尼连禪河边，阿闍波罗尼俱律陀树下。</p>
<p>二</p>
<p>尔时，世尊闇夜坐于露地，雨丝霏霏而下降。</p>
<p>三</p>
<p>尔时，恶魔波旬欲令世尊生起恐怖毛髮竖立，乃化作大象王，来詣世尊前。</p>
<p>四</p>
<p>彼头实如大黑岩，其牙如淨银，其鼻如大锄柄。</p>
<p>五</p>
<p>时，世尊知此恶魔波旬，而以偈言恶魔波旬曰：</p>
<div class="lg">
<div class="lg-row">
<div class="lg-cell" style="text-indent:7em">作淨不淨相</div>
<div class="lg-cell" style="text-indent:5em">汝之轮迴长</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">波旬汝可去</div>
<div class="lg-cell" style="text-indent:5em">破坏者汝败</div>
</div><!-- end of lg --></div>
<p>六</p>
<p>时，恶魔波旬苦恼而曰：「世尊已知我，善逝已知我。」即萎身没于其处。</p></div>
<div class='div-other'><a id='mulu159' />
<p class='h4'>〔三〕第三　淨</p>
<p>一</p>
<p>〔尔时，世尊〕住优留毘罗林……</p>
<p>二</p>
<p>尔时，世尊闇夜坐于露地，雨丝霏霏下降。</p>
<p>三</p>
<p>时，恶魔波旬欲令世尊生起恐怖，毛髮竖立，来詣世尊坐处。</p>
<p>四</p>
<p>詣已，于世尊之近处，以显或高或下之种种淨、不淨形相。</p>
<p>五</p>
<p>时，世尊知是恶魔波旬，以偈言恶魔波旬曰：</p>
<div class="lg">
<div class="lg-row">
<div class="lg-cell" style="text-indent:7em">作淨不淨相</div>
<div class="lg-cell" style="text-indent:5em">汝之轮<span class="corr">迴</span>长</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">波旬汝可去</div>
<div class="lg-cell" style="text-indent:5em">破坏者汝败</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">依身语及意</div>
<div class="lg-cell" style="text-indent:5em">人人善调魔</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">无行恶魔配</div>
<div class="lg-cell" style="text-indent:5em">非恶魔弟子</div>
</div><!-- end of lg --></div>
<p>六</p>
<p>时，恶魔波旬……乃至……苦恼萎身于其处。</p></div>
<div class='div-other'><a id='mulu160' />
<p class='h4'>〔四〕第四　係蹄（其一）</p>
<p>一</p>
<p>如是我闻。尔时，世尊住波罗奈仙人堕处鹿野苑。于此，世尊呼诸比丘：「诸比丘！」彼等诸比丘亦奉答世尊：「唯然，世尊！」</p>
<p>二</p>
<p>世尊乃宣说：「诸比丘！我依正思惟，我依正精进，实证到达无上解脱。诸比丘！汝等亦依正思惟、正精进、亦实证到达无上解脱。」</p>
<p>三</p>
<p>时，恶魔波旬，来詣世尊处。詣已，以偈言世尊曰：</p>
<div class="lg">
<div class="lg-row">
<div class="lg-cell" style="text-indent:7em">汝为天与人</div>
<div class="lg-cell" style="text-indent:5em">恶魔係蹄缚</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">汝缚恶魔绳</div>
<div class="lg-cell" style="text-indent:5em">沙门难逃我</div>
</div><!-- end of lg --></div>
<p>四</p>
<div class="lg">
<div class="lg-row">
<div class="lg-cell" style="text-indent:2em">〔世尊：〕我脱天与人</div>
<div class="lg-cell" style="text-indent:5em">恶魔係蹄缚</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">我解恶魔缚</div>
<div class="lg-cell" style="text-indent:5em">破坏者汝败</div>
</div><!-- end of lg --></div>
<p>五</p>
<p>时，恶魔波旬……乃至……形体没于其处。</p></div>
<div class='div-other'><a id='mulu161' />
<p class='h4'>〔五〕係蹄（其二）</p>
<p>一</p>
<p>尔时，世尊住波罗捺仙人堕处鹿野苑。于此世尊呼「诸比丘！」彼等诸比丘：「唯然！世尊！」以奉答世尊。</p>
<p>二</p>
<p>世尊曰：「诸比丘！我解脱天、人等所有之係蹄。诸比丘！汝等亦解脱天、人等所有之係蹄。诸比丘！为众人之利益、幸福以怜悯世间。为人天之利益、幸福以游方！二人勿走一条路。诸比丘！说具初善、中善、终善之文与义之法。说一切圆满清淨之梵行。有众生生来不少尘垢，不闻法亦得令灭，彼等应是知解法者。诸比丘！我亦为说法，而詣优留毘罗将军村。」</p>
<p>三</p>
<p>时，恶魔波旬詣世尊前。詣已，以偈言世尊曰：</p>
<div class="lg">
<div class="lg-row">
<div class="lg-cell" style="text-indent:7em">汝为天与人</div>
<div class="lg-cell" style="text-indent:5em">恶魔係蹄缚</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">汝缚恶魔绳</div>
<div class="lg-cell" style="text-indent:5em">沙门难逃我</div>
</div><!-- end of lg --></div>
<p>四</p>
<div class="lg">
<div class="lg-row">
<div class="lg-cell" style="text-indent:2em">〔世尊：〕我脱天与人</div>
<div class="lg-cell" style="text-indent:5em">恶魔係蹄缚</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">我解恶魔缚</div>
<div class="lg-cell" style="text-indent:5em">破坏者汝败</div>
</div><!-- end of lg --></div></div>
<div class='div-other'><a id='mulu162' />
<p class='h4'>〔六〕第六　蛇</p>
<p>一</p>
<p>如是我闻。尔时，世尊住王舍城竹林栗鼠养饵所。</p>
<p>二</p>
<p>尔时，世尊，闇夜中坐于露地，雨丝霏霏下降。</p>
<p>三</p>
<p>时，恶魔波旬欲使世尊生起恐怖，毛髮竖立，化作大蛇王相。来詣世尊前。</p>
<p>四</p>
<p>其躯体大如木舟，其头如酒屋之箕，其两眼如拘萨罗国之铜鉢，其口如雷鸣，出电光。吐舌，其呼吸声如铁工之火具音。</p>
<p>五</p>
<p>时，世尊知是恶魔波旬，以偈语恶魔波旬曰：</p>
<div class="lg">
<div class="lg-row">
<div class="lg-cell" style="text-indent:7em">空舍自制御</div>
<div class="lg-cell" style="text-indent:5em">胜哉彼牟尼</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">于此行放弃</div>
<div class="lg-cell" style="text-indent:5em">如是相应彼</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">野兽之往来</div>
<div class="lg-cell" style="text-indent:5em">蚊虻毒蛇多</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">充满诸恐怖</div>
<div class="lg-cell" style="text-indent:5em">大圣行空舍</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">无有损一毛</div>
<div class="lg-cell" style="text-indent:5em">虚空裂地震</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">生者皆恐吓</div>
<div class="lg-cell" style="text-indent:5em">纵向于胸位</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">投掷利猛枪</div>
<div class="lg-cell" style="text-indent:5em">诸佛不被护</div>
</div><!-- end of lg --></div>
<p>六</p>
<p>时，恶魔波旬：「世尊已知我，善逝已知我。」即形体没其处。</p></div>
<div class='div-other'><a id='mulu163' />
<p class='h4'>〔七〕第七　睡眠</p>
<p>一</p>
<p>尔时，世尊住王舍城竹林栗鼠养饵所。</p>
<p>二</p>
<p>尔时，世尊，其当夜多作露地经行后，将晓，洗足入室。盘腿起思惟于正念、正心时，而作师子卧。</p>
<p>三</p>
<p>时，恶魔波旬来詣世尊前。詣已，以偈语世尊曰：</p>
<div class="lg">
<div class="lg-row">
<div class="lg-cell" style="text-indent:7em">何故睡眠耶</div>
<div class="lg-cell" style="text-indent:5em">睡眠为何故</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">今何如眠死</div>
<div class="lg-cell" style="text-indent:5em">空舍为眠乎</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">日已高上昇</div>
<div class="lg-cell" style="text-indent:5em">何以睡眠乎</div>
</div><!-- end of lg --></div>
<p>四</p>
<div class="lg">
<div class="lg-row">
<div class="lg-cell" style="text-indent:2em">〔世尊：〕破爱贪着网</div>
<div class="lg-cell" style="text-indent:5em">何处均无惑</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">一切有依尽</div>
<div class="lg-cell" style="text-indent:5em">觉者于睡眠</div>
</div>
<!-- end of lg-row -->
<div class="lg-row"><div class="lg-cell" style="text-indent:7em">恶魔汝何为</div></div><!-- end of lg --></div></div>
<div class='div-other'><a id='mulu164' />
<p class='h4'>〔八〕第八　欢喜</p>
<p>一</p>
<p>如是我闻。尔时，世尊住舍卫城祇树给孤独园。</p>
<p>二</p>
<p>时，恶魔波旬来詣世尊前。詣已，向世尊唱此偈曰：</p>
<div class="lg">
<div class="lg-row">
<div class="lg-cell" style="text-indent:7em">有子依子喜</div>
<div class="lg-cell" style="text-indent:5em">牛主依牛喜</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">人喜依所依</div>
<div class="lg-cell" style="text-indent:5em">无依则无喜</div>
</div><!-- end of lg --></div>
<p>三</p>
<div class="lg">
<div class="lg-row">
<div class="lg-cell" style="text-indent:2em">〔世尊：〕有子依子悲</div>
<div class="lg-cell" style="text-indent:5em">牛主依牛悲</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">人喜悲所依</div>
<div class="lg-cell" style="text-indent:5em">无依则无悲</div>
</div><!-- end of lg --></div>
<p>四</p>
<p>时，恶魔波旬：「世尊已知我！善逝已知我。」形体即没于其处。</p></div>
<div class='div-other'><a id='mulu165' />
<p class='h4'>〔九〕第九　寿命（其一）</p>
<p>一</p>
<p>如是我闻。尔时，世尊住王舍城竹林栗鼠养饵所。</p>
<p>二</p>
<p>于此，世尊呼诸比丘：「诸比丘！」彼诸比丘以「唯然！世尊！」奉答世尊。</p>
<p>三</p>
<p>世尊曰：「诸比丘！此人寿命短，不可不行于未来，不可不为善，不可不行梵行，生者无不死。诸比丘！则长寿者，亦少多于百岁！」</p>
<p>四</p>
<p>时，恶魔波旬，詣世尊前。詣已，以偈白世尊曰：</p>
<div class="lg">
<div class="lg-row">
<div class="lg-cell" style="text-indent:7em">人寿实甚长</div>
<div class="lg-cell" style="text-indent:5em">善人莫轻此</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">如饱乳赤子</div>
<div class="lg-cell" style="text-indent:5em">死即岂不来</div>
</div><!-- end of lg --></div>
<p>五</p>
<div class="lg">
<div class="lg-row">
<div class="lg-cell" style="text-indent:2em">〔世尊：〕人寿实甚短</div>
<div class="lg-cell" style="text-indent:5em">善人应轻此</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">如人遇燃髮</div>
<div class="lg-cell" style="text-indent:5em">死者岂不来</div>
</div><!-- end of lg --></div>
<p>六</p>
<p>时，恶魔波旬……乃至……没于其处。</p></div>
<div class='div-other'><a id='mulu166' />
<p class='h4'>〔一〇〕第十　寿命（其二）</p>
<p>一</p>
<p>〔尔时，世尊〕住王舍城……</p>
<p>时，世尊曰：「诸比丘！人类寿命短。不可不行未来，不可不为善，不可不行梵行，生者无不死。诸比丘！则长寿者，亦少多于百岁。」</p>
<p>二</p>
<p>时，恶魔波旬来，詣世尊前。詣已，以偈白世尊曰：</p>
<div class="lg">
<div class="lg-row">
<div class="lg-cell" style="text-indent:7em">日夜犹未逝</div>
<div class="lg-cell" style="text-indent:5em">寿命亦未尽</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">如轮轴迴转</div>
<div class="lg-cell" style="text-indent:5em">人命亦轮逝</div>
</div><!-- end of lg --></div>
<p>三</p>
<div class="lg">
<div class="lg-row">
<div class="lg-cell" style="text-indent:2em">〔世尊：〕日夜之过逝</div>
<div class="lg-cell" style="text-indent:5em">寿命亦将尽</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">如小河水竭</div>
<div class="lg-cell" style="text-indent:5em">人寿命亦灭</div>
</div><!-- end of lg --></div>
<p>四</p>
<p>时，恶魔波旬苦恼以：「世尊已知我！善逝已知我。」而萎身隐没于其处。</p>
<p>此嗢陀南：</p>
<div class="lg">
<div class="lg-row">
<div class="lg-cell" style="text-indent:7em">苦业之与象</div>
<div class="lg-cell" style="text-indent:5em">淨係蹄等二</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">蛇睡眠欢喜</div>
<div class="lg-cell" style="text-indent:5em">寿命又为二</div>
</div><!-- end of lg --></div></div></div>
<div class='div-other'><a id='mulu167' />
<p class='h3'>第二　恶魔品</p>
<div class='div-other'><a id='mulu168' />
<p class='h4'>〔一一〕第一　岩</p>
<p>一</p>
<p>尔时，世尊住王舍城灵鷲山。</p>
<p>二</p>
<p>尔时，世尊闇夜中坐于露地。雨丝霏霏下降。</p>
<p>三</p>
<p>时，恶魔波旬欲令生恐怖，毛髮竖立。以詣世处。詣已，于世尊不远之处，以碎大石岩。</p>
<p>四</p>
<p>时，世尊知是恶魔波旬，以偈谓恶魔波旬曰：</p>
<div class="lg">
<div class="lg-row">
<div class="lg-cell" style="text-indent:7em">犹如灵鷲山</div>
<div class="lg-cell" style="text-indent:5em">虽震动一切</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">正解脱佛陀</div>
<div class="lg-cell" style="text-indent:5em">丝毫不动摇</div>
</div><!-- end of lg --></div>
<p>五</p>
<p>时，恶魔波旬苦恼以：「世尊已知我，善逝已知我。」而萎身没形于其处。</p></div>
<div class='div-other'><a id='mulu169' />
<p class='h4'>〔一二〕第二　狮子</p>
<p>一</p>
<p>尔时，世尊住舍卫城祇树给孤独园。其时，世尊为大会众所围绕而说法。</p>
<p>二</p>
<p>时，恶魔波旬作如是思惟：「此沙门瞿昙，为大会众所围绕而说法、我宁可昏昧诸人眼目，以往詣沙门瞿昙。」</p>
<p>三</p>
<p>时，恶魔波旬詣世尊处。詣已，以偈言世尊曰：</p>
<div class="lg">
<div class="lg-row">
<div class="lg-cell" style="text-indent:7em">任何大众前</div>
<div class="lg-cell" style="text-indent:5em">敢如是无畏</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">作师子吼耶</div>
<div class="lg-cell" style="text-indent:5em">此处角力士</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">乃汝之敌手</div>
<div class="lg-cell" style="text-indent:5em">既胜汝曾思</div>
</div><!-- end of lg --></div>
<p>四</p>
<div class="lg">
<div class="lg-row">
<div class="lg-cell" style="text-indent:2em">〔世尊：〕大雄众会前</div>
<div class="lg-cell" style="text-indent:5em">欢<span class="corr">喜</span>依无畏</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">如来得十力</div>
<div class="lg-cell" style="text-indent:5em">超离世爱着</div>
</div><!-- end of lg --></div>
<p>五</p>
<p>时，恶魔波旬苦恼以：「世尊已知我。善逝已知我。」萎身没形于其处。</p></div>
<div class='div-other'><a id='mulu170' />
<p class='h4'>〔一三〕第三　岩石之破片</p>
<p>一</p>
<p>如是我闻。尔时世尊住王舍城摩达屈闍之鹿野苑。</p>
<p>二</p>
<p>尔时，世尊其足被石片所伤。世尊足痛、锐、烈，苦痛不快。世尊正念正心，以克服、忍耐。</p>
<p>三</p>
<p>时，恶魔波旬来詣世尊处。詣已，以偈言世尊曰：</p>
<div class="lg">
<div class="lg-row">
<div class="lg-cell" style="text-indent:7em">懒惰于寝眠</div>
<div class="lg-cell" style="text-indent:5em">耽着作诗耶</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">汝为事不多</div>
<div class="lg-cell" style="text-indent:5em">独自离市里</div>
</div>
<!-- end of lg-row -->
<div class="lg-row"><div class="lg-cell" style="text-indent:7em">住何寝意卧</div></div><!-- end of lg --></div>
<p>四</p>
<div class="lg">
<div class="lg-row">
<div class="lg-cell" style="text-indent:2em">〔世尊：〕非依懒惰卧</div>
<div class="lg-cell" style="text-indent:5em">亦非作诗卧</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">离愁我事了</div>
<div class="lg-cell" style="text-indent:5em">独自离市里</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">我哀怜一切</div>
<div class="lg-cell" style="text-indent:5em">有情以为卧</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">以箭贯串胸</div>
<div class="lg-cell" style="text-indent:5em">心脏逆猛烈</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">受伤亦在眠</div>
<div class="lg-cell" style="text-indent:5em">我为无伤者</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">何故不成眠</div>
<div class="lg-cell" style="text-indent:5em">觉之无躊躇</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">眼之无恐怖</div>
<div class="lg-cell" style="text-indent:5em">日夜无悔苦</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">不见逆世间</div>
<div class="lg-cell" style="text-indent:5em">怜诸有情卧</div>
</div><!-- end of lg --></div>
<p>五</p>
<p>时，恶魔波旬苦恼以：「世尊已知我，善逝已知我。」而萎身隐形没于其处。</p></div>
<div class='div-other'><a id='mulu171' />
<p class='h4'>〔一四〕第四　非相应</p>
<p>一</p>
<p>尔时，世尊住拘萨罗国，名一苇村之婆罗门村。尔时，世尊受在家大众所围绕而说法。</p>
<p>二</p>
<p>时，恶魔波旬作如是思惟：「今沙门瞿昙受在家大众所围绕而说法，我宁可昏昧诸人眼目，以詣沙门瞿昙。」</p>
<p>三</p>
<p>时，恶魔波旬詣世尊处。詣已，以偈言世尊曰：</p>
<div class="lg">
<div class="lg-row">
<div class="lg-cell" style="text-indent:7em">所谓以教他</div>
<div class="lg-cell" style="text-indent:5em">于汝不相应</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">若为行此者</div>
<div class="lg-cell" style="text-indent:5em">勿为贪瞋缚</div>
</div><!-- end of lg --></div>
<p>四</p>
<div class="lg">
<div class="lg-row">
<div class="lg-cell" style="text-indent:2em">〔世尊：〕依利益哀怜</div>
<div class="lg-cell" style="text-indent:5em">正觉者教他</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">如来实解脱</div>
<div class="lg-cell" style="text-indent:5em">如是贪瞋者</div>
</div><!-- end of lg --></div>
<p>五</p>
<p>时，恶魔波旬……乃至……隐形没于其处。</p></div>
<div class='div-other'><a id='mulu172' />
<p class='h4'>〔一五〕第五　意</p>
<p>一</p>
<p>如是我闻。尔时，世尊住舍卫城祇树给孤独园。</p>
<p>二</p>
<p>时，恶魔波旬来詣世尊处。詣已，以偈言世尊曰：</p>
<div class="lg">
<div class="lg-row">
<div class="lg-cell" style="text-indent:7em">意之驰騁转</div>
<div class="lg-cell" style="text-indent:5em">虚空挂係蹄</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">我係蹄缚汝</div>
<div class="lg-cell" style="text-indent:5em">沙门未脱我</div>
</div><!-- end of lg --></div>
<p>三</p>
<div class="lg">
<div class="lg-row">
<div class="lg-cell" style="text-indent:2em">〔世尊：〕色声香味触</div>
<div class="lg-cell" style="text-indent:5em">是等五境乐</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">于此我不欲</div>
<div class="lg-cell" style="text-indent:5em">破坏者汝败</div>
</div><!-- end of lg --></div>
<p>四</p>
<p>时，恶魔波旬……乃至……隐形没于其处。</p></div>
<div class='div-other'><a id='mulu173' />
<p class='h4'>〔一六〕第六　鉢</p>
<p>一</p>
<p>〔尔时，世尊〕住舍卫城……。尔时，世尊以五取蕴为诸比丘说法、教示、奖励，令欢喜。彼等诸比丘，理解、思惟、注心、倾耳，諦听于法。</p>
<p>二</p>
<p>时，恶魔波旬作如是思惟：「今沙门瞿昙，以五取蕴，为诸比丘说法、教示、奖励，令欢喜。彼等诸比丘、理解，思惟、注心、倾耳，諦听于法。我宁可为昏昧彼等眼，以詣沙门瞿昙。」</p>
<p>三</p>
<p>尔时为〔晾乾〕众多诸鉢，而置于露地。</p>
<p>四</p>
<p>时，恶魔波旬化作牡牛之形，以近其鉢。</p>
<p>五</p>
<p>时，一比丘语于另一比丘曰：「比丘！比丘！此牡牛将破此鉢！」</p>
<p>六</p>
<p>如是言时，世尊言此比丘曰：「比丘！此非牡牛。此为昏昧汝等眼目之恶魔波旬。」</p>
<p>七</p>
<p>时，世尊知是恶魔波旬，以偈告恶魔波旬曰：</p>
<div class="lg">
<div class="lg-row">
<div class="lg-cell" style="text-indent:7em">色受乃至想</div>
<div class="lg-cell" style="text-indent:5em">识行等非我</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">亦非是我所</div>
<div class="lg-cell" style="text-indent:5em">于此离贪着</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">离贪心平安</div>
<div class="lg-cell" style="text-indent:5em">以超诸结缚</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">何处求此人</div>
<div class="lg-cell" style="text-indent:5em">魔军寻不得</div>
</div><!-- end of lg --></div>
<p>八</p>
<p>恶魔波旬……乃至……隐形没于其处。</p></div>
<div class='div-other'><a id='mulu174' />
<p class='h4'>〔一七〕第七　处</p>
<p>一</p>
<p>尔时，世尊住毘舍离大林重阁讲堂。</p>
<p>二</p>
<p>尔时，世尊以六触处为诸比丘说法、教示、奖励，令欢喜。彼等诸比丘，理解、思惟、注心、倾耳，諦听于法。</p>
<p>三</p>
<p>时，恶魔波旬作如是思惟：「此沙门瞿昙以六触处、为诸比丘说法、教示、奖励，令欢喜。彼等诸比丘，理解、思惟，注心、倾耳，諦听于法。我宁可昏昧彼等眼目、以詣沙门瞿昙。」</p>
<p>四</p>
<p>时，恶魔波旬来詣世尊处。詣已，于世尊之不远处，号大恐怖声，如大地破裂。</p>
<p>五</p>
<p>时，一比丘谓于另一比丘曰：「比丘！比丘！此大地会破裂。」</p>
<p>六</p>
<p>如是语时，世尊告彼比丘曰：「比丘！此非大地之破裂、此乃恶魔波旬为来昏昧汝等眼目。」</p>
<p>七</p>
<p>时，世尊知是恶魔波旬，以偈告恶魔波旬曰：</p>
<div class="lg">
<div class="lg-row">
<div class="lg-cell" style="text-indent:7em">色声香及味</div>
<div class="lg-cell" style="text-indent:5em">触等一切法</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">乃世恐怖饵</div>
<div class="lg-cell" style="text-indent:5em">迷乱诸世人</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">佛弟子正念</div>
<div class="lg-cell" style="text-indent:5em">超越恐怖饵</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">超脱恶魔领</div>
<div class="lg-cell" style="text-indent:5em">光辉如太阳</div>
</div><!-- end of lg --></div>
<p>八</p>
<p>时，恶魔波旬……乃至……隐形没于其处。</p></div>
<div class='div-other'><a id='mulu175' />
<p class='h4'>〔一八〕第八　团食</p>
<p>一</p>
<p>尔时，世尊住摩揭陀国，名五苇村之婆罗门村。</p>
<p>二</p>
<p>其时，五苇婆罗门村，青年男女等，举行互换礼物式典。</p>
<p>三</p>
<p>时，世尊清晨，持鉢，着衣入五苇婆罗门村乞食。</p>
<p>四</p>
<p>时，五苇村婆罗门家主等，为恶魔波旬所执取：「沙门瞿昙不予得食。」</p>
<p>五</p>
<p>时，世尊入（村）乞食时，清洗其鉢而归。</p>
<p>六</p>
<p>时，恶魔波旬来詣世尊处。詣已，白世尊曰：「沙门！得食耶？不得耶？」</p>
<p>七</p>
<p>「如我之不得食，岂非汝波旬之所为？」</p>
<p>八</p>
<p>「然则！世尊！再入五苇婆罗门村，如得食，应是我为！」</p>
<div class="lg">
<div class="lg-row">
<div class="lg-cell" style="text-indent:7em">侵犯于如来</div>
<div class="lg-cell" style="text-indent:5em">恶魔生不德</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">波旬恶不实</div>
<div class="lg-cell" style="text-indent:5em">汝如何思惟</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">即无有所得</div>
<div class="lg-cell" style="text-indent:5em">我等亦乐住</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">犹如光音天</div>
<div class="lg-cell" style="text-indent:5em">我等喜为食</div>
</div><!-- end of lg --></div>
<p>九</p>
<p>时恶魔波旬……乃至……隐形没于其处。</p></div>
<div class='div-other'><a id='mulu176' />
<p class='h4'>〔一九〕第九　农夫</p>
<p>一</p>
<p>舍卫城因缘。尔时，世尊〔对诸比丘〕说涅槃法、教示、奖励、令欢喜。彼等诸比丘，理解、思惟、注心、倾耳諦听于法。</p>
<p>二</p>
<p>时，恶魔波旬生是思惟：「今沙门瞿昙说涅槃法、教示、奖励，令欢喜。彼等诸比丘，理解、思惟、全心、倾耳，諦听于法。我宁可昏昧彼等眼目，以詣沙门瞿昙。」</p>
<p>三</p>
<p>时恶魔波旬化作农夫，肩扛大锄，持赶牛棒，散髮，衣大麻粗布，足涂泥浆而詣世尊处。詣已，白言世尊曰：</p>
<p>四</p>
<p>「沙门！见牡牛否？」</p>
<p>五</p>
<p>「波旬！牡牛于汝有何用？」</p>
<p>六</p>
<p>「沙门！眼是我有，色是我有。眼触之识处是我有。沙门！去往何处汝能脱我否？沙门！耳是我有，声是我有，……乃至……沙门！鼻是我有，声是我有，……乃至……沙门！舌是我有，味是我有，……乃至……沙门！身是我有，触是我有，……乃至……沙门！意是我有！法是我有，意触之识处是我有。沙门！去往何处能脱我否？」</p>
<p>七</p>
<p>「波旬！眼是汝有，色是汝有，眼触之识处是汝有。波旬！无眼、无色、无眼触之识处者，则非汝之行处。</p>
<p>八</p>
<p>波旬！耳是汝有，声是汝有，……〔乃至〕……。</p>
<p>九</p>
<p>波旬！鼻是汝有，香是汝有，……〔乃至〕……。</p>
<p>一〇</p>
<p>波旬！舌是汝有，味是汝有，……〔乃至〕……。</p>
<p>一一</p>
<p>波旬！意是汝有，法是汝有，意触之识处是汝有。波旬！无意、无法，无意触之识处，则非汝之行处。」</p>
<p>一二</p>
<div class="lg">
<div class="lg-row">
<div class="lg-cell" style="text-indent:2em">〔恶魔：〕此云我有者</div>
<div class="lg-cell" style="text-indent:5em">是云此有我</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">若汝意于此</div>
<div class="lg-cell" style="text-indent:5em">沙门未脱我</div>
</div><!-- end of lg --></div>
<p>一三</p>
<div class="lg">
<div class="lg-row">
<div class="lg-cell" style="text-indent:2em">〔世尊：〕不去此有我</div>
<div class="lg-cell" style="text-indent:5em">不云此是我</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">恶魔如是知</div>
<div class="lg-cell" style="text-indent:5em">汝不见我道</div>
</div><!-- end of lg --></div>
<p>一四</p>
<p>时，恶魔波旬……乃至……隐形没于其处。</p></div>
<div class='div-other'><a id='mulu177' />
<p class='h4'>〔二〇〕第十　统治</p>
<p>一</p>
<p>尔时，世尊住拘萨罗国，雪山森林小屋。</p>
<p>二</p>
<p>时，世尊独作静观，作如是思念：「能不杀、不害、不胜、不令胜、不悲、不念悲、以行如法，不行〔非法〕否？」</p>
<p>三</p>
<p>时，恶魔波旬知世尊之所念，来詣世尊处，白世尊曰：「世尊！世尊自为统治。善逝不自杀，不害、不胜、不令胜，不悲、不令悲、行如法统治。」</p>
<p>四</p>
<p>「波旬！汝见于何者，如是云我：『世尊自行统治……乃至……如法统治。』」</p>
<p>五</p>
<p>「世尊！世尊修、习四如意足，无如乘用之车、无立处，常行、惯行圆满。若世尊，欲以雪山山王为金，应予决心令山为金。」</p>
<p>六</p>
<div class="lg">
<div class="lg-row">
<div class="lg-cell" style="text-indent:2em">〔世尊：〕光耀之金山</div>
<div class="lg-cell" style="text-indent:5em">即有倍黄金</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">难满一人欲</div>
<div class="lg-cell" style="text-indent:5em">知是人正行</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">见苦原因者</div>
<div class="lg-cell" style="text-indent:5em">如何倾爱欲</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">依知世结缚</div>
<div class="lg-cell" style="text-indent:5em">众人学解脱</div>
</div><!-- end of lg --></div>
<p>七</p>
<p>时，恶魔波旬苦恼以：「世尊已知我！善逝已知我。」萎身隐形没于其处。</p>
<p>此嗢陀南：</p>
<div class="lg">
<div class="lg-row">
<div class="lg-cell" style="text-indent:7em">岩狮岩破片</div>
<div class="lg-cell" style="text-indent:5em">非是相应意</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">鉢处及团食</div>
<div class="lg-cell" style="text-indent:5em">农夫统治十</div>
</div><!-- end of lg --></div></div></div>
<div class='div-other'><a id='mulu178' />
<p class='h3'>第三　恶魔品</p>
<div class='div-other'><a id='mulu179' />
<p class='h4'>〔二一〕第一　多数</p>
<p>一</p>
<p>如是我闻。尔时，世尊住释迦族之尸罗越底。</p>
<p>二</p>
<p>尔时，众多比丘住于世尊不远之处，不放逸、虔诚、精进。</p>
<p>三</p>
<p>时，恶魔波旬化作一老婆罗门相，结髮，着羚羊背皮衣。背曲如垂木，咽喉呴呴响鸣，执鬱昙鉢罗树杖，来詣诸比丘处。詣已，谓诸比丘曰：「诸大德！盛壮髮黑、具是青春为人生之第一期，未味爱欲而出家。诸大德！先享受人之爱欲！勿放弃现前以追隔时者。」</p>
<p>四</p>
<p>「婆罗门！我等非放弃现前以追隔时者。婆罗门！我等乃放弃隔时者，以追遂现前者。婆罗门！爱欲为隔时物，多苦，多恼，凶祸亦越强烈，此法乃现前物而非隔时，世尊宣说：可谓来见者，即导向涅槃，识者应各所应知。」</p>
<p>五</p>
<p>如是言已。恶魔波旬乃垂头卷舌，现三皱于额头，抱杖而去。</p>
<p>六</p>
<p>时，彼等诸比丘詣世尊处。詣已，礼敬世尊，坐于一面；一面坐已之彼等诸比丘，以此白世尊：</p>
<p>七</p>
<p>「世尊！于此我等住离世尊不远，不放逸、虔诚、精进。时，世尊！有一老婆罗门，结髮着羚羊背皮衣，背曲如垂木，咽喉之呼吸，呴呴响鸣，执鬱昙鉢罗树杖，詣我等住处。詣已，以此白我等曰：『诸大德！盛壮髮黑，具足青春，为人生第一期，未味爱欲而出家。诸大德！先享受人之爱欲！勿弃现前以追隔时物。』</p>
<p>八</p>
<p>世尊，作如是言已。我等即谓婆罗门：『婆罗门！我等非弃现前以追隔时。婆罗门！我等乃放弃隔时以追现前。婆罗门！爱欲是隔时物，多苦、多恼，凶祸亦越强烈，此法于现前，非隔时。世尊宣说，可谓来见者，即导向涅槃，识者应各所应知。』</p>
<p>九</p>
<p>世尊！作如是言已。彼婆罗门即垂头卷舌，现三皱于额头，抱杖而去。」</p>
<p>一〇</p>
<p>「诸比丘！此非婆罗门。此乃恶魔波旬，为来昏昧汝等之眼目。」</p>
<p>一一</p>
<p>时，世尊了知此义，是时即唱此偈曰：</p>
<div class="lg">
<div class="lg-row">
<div class="lg-cell" style="text-indent:7em">若人见苦因</div>
<div class="lg-cell" style="text-indent:5em">如何倾爱欲</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">知依世结缚</div>
<div class="lg-cell" style="text-indent:5em">人应学解此</div>
</div><!-- end of lg --></div></div>
<div class='div-other'><a id='mulu180' />
<p class='h4'>〔二二〕第二　三弥提</p>
<p>一</p>
<p>尔时，世尊住释迦族之尸罗越底。</p>
<p>二</p>
<p>时，尊者三弥提住离世尊不远，不放逸、虔诚、精进。</p>
<p>三</p>
<p>时，尊者三弥提，于独坐静观，作如是思念：「我师乃应供者、正等觉者，我实得大利益。我如是于善说之律与法出家。我实得大利益。我之同梵行者、乃诸善人之持戒者。我实得大利益。」</p>
<p>四</p>
<p>时，恶魔波旬知尊者三弥提心之所念，来詣尊者三弥提住处。詣已，于尊者三弥提之不远处，作大恐怖声，宛如大地破裂。</p>
<p>五</p>
<p>时，尊者三弥提詣世尊住处。詣已，礼敬世尊，坐于一面；坐一面已，尊者三弥提以此告世尊曰：</p>
<p>六</p>
<p>「世尊！我于独坐静观，作如是思念：『我师乃应供者、正等觉者，我实得大利益！我于善说之律与法出家，我实得大利益。我同梵行者，诸善人之持戒者，我实得大利益。』世尊！〔此时〕于离我不远处，作大恐怖声，宛如大地破裂。」</p>
<p>七</p>
<p>「三弥提！此非大地之破裂，此乃恶魔波旬为来昏昧汝等眼目者。三弥提！汝于此行不放逸，虔诚、精进而住！」</p>
<p>八</p>
<p>「唯然！世尊。」尊者三弥提奉答世尊，礼敬世尊右遶而去。</p>
<p>九</p>
<p>复次，尊者三弥提，不放逸、虔诚、精进而住。复次，尊者三弥提于独坐静观、作如是思念：「我师乃应供者、正等觉者……乃至……诸善人之持戒者，我实得大利益。」复次，恶魔波旬知尊者心所思念……乃至……宛如大地破裂。</p>
<p>一〇</p>
<p>时，尊者三弥提，知此乃恶魔波旬，以偈语恶魔波旬曰：</p>
<div class="lg">
<div class="lg-row">
<div class="lg-cell" style="text-indent:7em">我依于信仰</div>
<div class="lg-cell" style="text-indent:5em">由家而出家</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">正念与智慧</div>
<div class="lg-cell" style="text-indent:5em">于我眼目醒</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">我心乃澄静</div>
<div class="lg-cell" style="text-indent:5em">若随所意欲</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">将为何状态</div>
<div class="lg-cell" style="text-indent:5em">令我无恐怖</div>
</div><!-- end of lg --></div>
<p>一一</p>
<p>时，恶魔波旬苦恼以：「三弥提比丘已知我。」萎身隐没于其处。</p></div>
<div class='div-other'><a id='mulu181' />
<p class='h4'>〔二三〕第三　瞿低迦</p>
<p>一</p>
<p>尔时，世尊住王舍城竹林栗鼠养饵所。</p>
<p>二</p>
<p>尔时，尊者瞿低迦住伊师耆利山麓之黑曜岩。</p>
<p>三</p>
<p>时，尊者瞿低迦不放逸、虔诚、精进而住，得一时之心解脱。时，尊者瞿低迦退转其一时之心解脱。</p>
<p>四</p>
<p>复次，尊者瞿低迦不放逸、虔诚、精进而住。得一时之心解脱。尊者瞿低迦又退转其一时之心解脱。</p>
<p>五～八</p>
<p>三次……〔乃至〕……四次……〔乃至〕……五次……〔乃至〕……六次，尊者瞿低迦不放逸、虔诚、精进而住，得一时之心解脱。尊者瞿低迦六次退转其一时之心解脱。</p>
<p>九</p>
<p>尊者瞿低迦七次不放逸、虔诚、精进而住，得一时之心解脱。</p>
<p>一〇</p>
<p>时，尊者瞿低迦作如是思念：「我至六次退转一时之心解脱，我宁可将执剑！」</p>
<p>一一</p>
<p>时，恶魔波旬知尊者瞿低迦心之所念，詣于世尊处。詣已以偈语世尊：</p>
<div class="lg">
<div class="lg-row">
<div class="lg-cell" style="text-indent:7em">辉耀神通誉</div>
<div class="lg-cell" style="text-indent:5em">大雄大智慧</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">离诸怖畏者</div>
<div class="lg-cell" style="text-indent:5em">礼奉卿足下</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">大雄之胜死</div>
<div class="lg-cell" style="text-indent:5em">卿弟子想死</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">以死是期望</div>
<div class="lg-cell" style="text-indent:5em">光明主止此</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">世尊喜于教</div>
<div class="lg-cell" style="text-indent:5em">卿之弟子者</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">如何未达证</div>
<div class="lg-cell" style="text-indent:5em">有学而为死</div>
</div><!-- end of lg --></div>
<p>一二</p>
<p>其时，尊者瞿低迦执剑。</p>
<p>一三</p>
<p>时，世尊知是恶魔波旬，以偈语恶魔波旬曰：</p>
<div class="lg">
<div class="lg-row">
<div class="lg-cell" style="text-indent:7em">不欲于此生</div>
<div class="lg-cell" style="text-indent:5em">大雄乃如是</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">拔除渴爱根</div>
<div class="lg-cell" style="text-indent:5em">瞿低迦涅槃</div>
</div><!-- end of lg --></div>
<p>一四</p>
<p>时，世尊呼诸比丘：「诸比丘！我等今往伊师耆利山麓之黑曜岩，良家之子瞿低迦于彼执剑。」</p>
<p>一五</p>
<p>「然唯！世尊。」彼等诸比丘应诺世尊。</p>
<p>一六</p>
<p>时，世尊与众多比丘俱，到伊师耆利山麓之黑曜岩。世尊由远处见尊者瞿低迦，于牀上抱肩仰卧。</p>
<p>一七</p>
<p>其时，又见朦胧如烟雾，行往东方、行往西方、行往南方、行往北方、行于上方、行往下方，行往四维。</p>
<p>一八</p>
<p>时，世尊呼诸比丘曰：「诸比丘！汝等见矇胧如烟者，行往东方、行往西方、行往南方、行往北方、行往上方、行往下方、行往四维者否？」</p>
<p>「世尊！诚如所说。」</p>
<p>一九</p>
<p>「诸比丘！此恶魔波旬，以求良家子瞿低迦之识。良家子瞿低迦之识，住何处耶？然则！诸比丘！良家子瞿低迦之识已般涅槃而无住处。」</p>
<p>二〇</p>
<p>时，恶魔波旬取耶虑瓦树之黄色箜篌来詣世尊处！詣已，以偈白世尊曰：</p>
<div class="lg">
<div class="lg-row">
<div class="lg-cell" style="text-indent:7em">我求于上下</div>
<div class="lg-cell" style="text-indent:5em">乃至于四维</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">四方及八方</div>
<div class="lg-cell" style="text-indent:5em">不见瞿低迦</div>
</div>
<!-- end of lg-row -->
<div class="lg-row"><div class="lg-cell" style="text-indent:7em">往于何处耶</div></div><!-- end of lg --></div>
<p>二一</p>
<div class="lg">
<div class="lg-row">
<div class="lg-cell" style="text-indent:2em">〔世尊：〕志坚英雄者</div>
<div class="lg-cell" style="text-indent:5em">常乐于禪思</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">日夜从于道</div>
<div class="lg-cell" style="text-indent:5em">无愿于此生</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">打破死魔军</div>
<div class="lg-cell" style="text-indent:5em">不行于再生</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">拔除渴爱根</div>
<div class="lg-cell" style="text-indent:5em">瞿低迦涅槃</div>
</div><!-- end of lg --></div>
<p>二二</p>
<div class="lg">
<div class="lg-row">
<div class="lg-cell" style="text-indent:7em">破败于彼悲</div>
<div class="lg-cell" style="text-indent:5em">小脇落箜篌</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">悲愴之夜叉</div>
<div class="lg-cell" style="text-indent:5em">以没于此处</div>
</div><!-- end of lg --></div></div>
<div class='div-other'><a id='mulu182' />
<p class='h4'>〔二四〕第四　七年</p>
<p>一</p>
<p>如是我闻。尔时，世尊住优留毘罗之尼连禪河边，阿闍波罗尼俱律陀树下。</p>
<p>二</p>
<p>其时，恶魔波旬跟踪世尊七年，以求空隙，而无所得。</p>
<p>三</p>
<p>时，恶魔波旬来詣世尊处。詣已，以偈语世尊曰：</p>
<div class="lg">
<div class="lg-row">
<div class="lg-cell" style="text-indent:7em">悲侵沉思林</div>
<div class="lg-cell" style="text-indent:5em">求复得失富</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">犯罪村人中</div>
<div class="lg-cell" style="text-indent:5em">何故不与交</div>
</div>
<!-- end of lg-row -->
<div class="lg-row"><div class="lg-cell" style="text-indent:7em">汝非我友人</div></div><!-- end of lg --></div>
<p>四</p>
<div class="lg">
<div class="lg-row">
<div class="lg-cell" style="text-indent:2em">〔世尊：〕掘除诸悲根</div>
<div class="lg-cell" style="text-indent:5em">无罪复无悲</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">我耽于禪思</div>
<div class="lg-cell" style="text-indent:5em">捨诸生存欲</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">放逸之亲族</div>
<div class="lg-cell" style="text-indent:5em">诸漏尽禪思</div>
</div><!-- end of lg --></div>
<p>五</p>
<div class="lg">
<div class="lg-row">
<div class="lg-cell" style="text-indent:2em">〔恶魔：〕诸人语我者</div>
<div class="lg-cell" style="text-indent:5em">我者语诸人</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">若汝意于此</div>
<div class="lg-cell" style="text-indent:5em">沙门未脱我</div>
</div><!-- end of lg --></div>
<p>六</p>
<div class="lg">
<div class="lg-row">
<div class="lg-cell" style="text-indent:2em">〔世尊：〕诸人语非我</div>
<div class="lg-cell" style="text-indent:5em">语非我诸人</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">恶魔知如是</div>
<div class="lg-cell" style="text-indent:5em">汝不知我道</div>
</div><!-- end of lg --></div>
<p>七</p>
<div class="lg">
<div class="lg-row">
<div class="lg-cell" style="text-indent:2em">〔恶魔：〕汝若至不死</div>
<div class="lg-cell" style="text-indent:5em">证得菩提道</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">离去汝独行</div>
<div class="lg-cell" style="text-indent:5em">何以教他人</div>
</div><!-- end of lg --></div>
<p>八</p>
<div class="lg">
<div class="lg-row">
<div class="lg-cell" style="text-indent:2em">〔世尊：〕望到彼岸者</div>
<div class="lg-cell" style="text-indent:5em">问我不死国</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">问我之彼等</div>
<div class="lg-cell" style="text-indent:5em">说无餘涅槃</div>
</div><!-- end of lg --></div>
<p>九</p>
<p>〔恶魔：〕「世尊！犹如离村邑不远处有池，蟹住于此。世尊！时众多之童男童女，出由村邑，以到其池。到已由水中举蟹置于陆上。世尊！若蟹竖立其剪，彼童男童女，即以木片、小石予破断。如是世尊。蟹皆破断其足剪，不能再入于池。世尊亦如是，以前任何弯曲、歪斜、歪曲、皆由世尊所破断，伺其间隙之我等，不得再近至世尊。」</p>
<p>一〇</p>
<p>时，恶魔波旬于世尊前，气馁而唱偈曰：</p>
<div class="lg">
<div class="lg-row">
<div class="lg-cell" style="text-indent:7em">鸟飞于空中</div>
<div class="lg-cell" style="text-indent:5em">见石似凝膏</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">于此为获得</div>
<div class="lg-cell" style="text-indent:5em">软甘之等食</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">于此不得食</div>
<div class="lg-cell" style="text-indent:5em">飞空以离去</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">如袭石之鸟</div>
<div class="lg-cell" style="text-indent:5em">气馁离瞿昙</div>
</div><!-- end of lg --></div>
<p>一一</p>
<p>时，恶魔波旬于世尊前，气馁以唱偈，离座而去。于离世尊不远，趺坐于地上、默然、悄然、落肩、气馁、困恼，以杖搔地而坐。</p></div>
<div class='div-other'><a id='mulu183' />
<p class='h4'>〔二五〕第五　魔女</p>
<p>一</p>
<p>时，渴爱、不快、贪欲之三魔女，来至恶魔波旬处，至已，以偈语恶魔波旬曰：</p>
<div class="lg">
<div class="lg-row">
<div class="lg-cell" style="text-indent:7em">何故父不乐</div>
<div class="lg-cell" style="text-indent:5em">为因何人悲</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">我等从其人</div>
<div class="lg-cell" style="text-indent:5em">以贪欲係蹄</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">如缚森林象</div>
<div class="lg-cell" style="text-indent:5em">用以牵繫来</div>
</div>
<!-- end of lg-row -->
<div class="lg-row"><div class="lg-cell" style="text-indent:7em">应置汝手下</div></div><!-- end of lg --></div>
<p>二</p>
<div class="lg">
<div class="lg-row">
<div class="lg-cell" style="text-indent:2em">〔恶魔：〕以贪欲诱惑</div>
<div class="lg-cell" style="text-indent:5em">世间阿罗汉</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">善逝者不易</div>
<div class="lg-cell" style="text-indent:5em">彼出魔领域</div>
</div>
<!-- end of lg-row -->
<div class="lg-row"><div class="lg-cell" style="text-indent:7em">是故我甚悲</div></div><!-- end of lg --></div>
<p>三</p>
<p>时，渴爱、不快、贪欲之三魔女，来詣世尊处。詣已，以此白世尊曰：「沙门！奉事卿足下。」然则得尽烦恼依，却于无上解脱之世尊，不为一顾。</p>
<p>四</p>
<p>时，渴爱、不快、贪欲之三魔女，退于一面，具如是思惟：「诸之兴趣各异，我等各化作一百童女相。」</p>
<p>五</p>
<p>时，渴爱、不快、贪欲三魔女，各化作一百童女相，以詣世尊前。詣已，白世尊曰：「沙门！奉事卿足下。」然而得尽烦恼依则于无上解脱之世尊，不为一顾。</p>
<p>六～一一</p>
<p>时，渴爱、不快、贪欲三魔女，退于一面、具如是思惟：「诸人兴趣各异。我等各化作，未生子之百人女。」……〔乃至〕……「化作生一次子之百人女。」……〔乃至〕……「化作生二次子之百人女。」……〔乃至〕……「化作中年之百人女。」……〔乃至〕……「化作高年之百人女。」时，三魔女各化作高年女百人，来詣世尊前。詣已，白世尊曰：「沙门！奉事卿足下。」然而尽烦恼之依，于无上解脱之世尊，不为一顾。</p>
<p>一二</p>
<p>时，渴爱、不快、贪爱三魔女、退于一面、以言此曰：「我等父之所言，确是真实。</p>
<div class="lg">
<div class="lg-row">
<div class="lg-cell" style="text-indent:7em">以贪欲诱惑</div>
<div class="lg-cell" style="text-indent:5em">世间阿罗汉</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">善逝者不易</div>
<div class="lg-cell" style="text-indent:5em">彼出魔领域</div>
</div>
<!-- end of lg-row -->
<div class="lg-row"><div class="lg-cell" style="text-indent:7em">是故我甚悲</div></div><!-- end of lg --></div>
<p>一三</p>
<p>我等依此攻击未离欲之沙门婆罗门者，令破其心脏，口吐热血，乱心狂气，犹如割青苇乾、萎、枯、应令之乾、萎、枯。」</p>
<p>一四</p>
<p>时，渴爱、不快、贪欲三魔女，来詣世尊处。詣已，立于一面。</p>
<p>一五</p>
<p>立一面之魔女渴爱以偈言世尊曰：</p>
<div class="lg">
<div class="lg-row">
<div class="lg-cell" style="text-indent:7em">悲侵沉思林</div>
<div class="lg-cell" style="text-indent:5em">求复得失富</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">犯罪村人中</div>
<div class="lg-cell" style="text-indent:5em">何故不与交</div>
</div>
<!-- end of lg-row -->
<div class="lg-row"><div class="lg-cell" style="text-indent:7em">汝非我友人</div></div><!-- end of lg --></div>
<p>一六</p>
<div class="lg">
<div class="lg-row">
<div class="lg-cell" style="text-indent:2em">〔世尊：〕破可爱乐军</div>
<div class="lg-cell" style="text-indent:5em">独坐得胜义</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">禪思心寂静</div>
<div class="lg-cell" style="text-indent:5em">安乐于菩提</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">是故我不与</div>
<div class="lg-cell" style="text-indent:5em">诸人之交往</div>
</div>
<!-- end of lg-row -->
<div class="lg-row"><div class="lg-cell" style="text-indent:7em">于我无友人</div></div><!-- end of lg --></div>
<p>一七</p>
<p>时，魔女不快以偈白世尊曰：</p>
<div class="lg">
<div class="lg-row">
<div class="lg-cell" style="text-indent:7em">比丘住多修</div>
<div class="lg-cell" style="text-indent:5em">以度五瀑流</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">于此度第六</div>
<div class="lg-cell" style="text-indent:5em">如何多禪思</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">外界之欲想</div>
<div class="lg-cell" style="text-indent:5em">其人不能得</div>
</div><!-- end of lg --></div>
<p>一八</p>
<div class="lg">
<div class="lg-row">
<div class="lg-cell" style="text-indent:2em">〔世尊：〕身安心解脱</div>
<div class="lg-cell" style="text-indent:5em">以离作三业</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">正念无贪着</div>
<div class="lg-cell" style="text-indent:5em">了知法无寻</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">禪思不忆怒</div>
<div class="lg-cell" style="text-indent:5em">亦不为懒惰</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">比丘住多修</div>
<div class="lg-cell" style="text-indent:5em">以度五暴流</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">亦度于第六</div>
<div class="lg-cell" style="text-indent:5em">如是多禪思</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">外界之欲想</div>
<div class="lg-cell" style="text-indent:5em">其人不能得</div>
</div><!-- end of lg --></div>
<p>一九</p>
<p>时，魔女贪欲，于世尊处，以唱此寂静偈曰：</p>
<div class="lg">
<div class="lg-row">
<div class="lg-cell" style="text-indent:7em">彼断除渴爱</div>
<div class="lg-cell" style="text-indent:5em">以率群众行</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">众多有情行</div>
<div class="lg-cell" style="text-indent:5em">此无贪欲者</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">令众断魔掌</div>
<div class="lg-cell" style="text-indent:5em">导死王彼岸</div>
</div><!-- end of lg --></div>
<p>二〇</p>
<div class="lg">
<div class="lg-row">
<div class="lg-cell" style="text-indent:7em">如来大雄者</div>
<div class="lg-cell" style="text-indent:5em">依法王导众</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">于法之所导</div>
<div class="lg-cell" style="text-indent:5em">于所了解者</div>
</div>
<!-- end of lg-row -->
<div class="lg-row"><div class="lg-cell" style="text-indent:7em">我等何所嫉</div></div><!-- end of lg --></div>
<p>二一</p>
<p>恶魔波旬，见渴爱、不快、贪欲三魔女从远而来，见已以偈曰：</p>
<div class="lg">
<div class="lg-row">
<div class="lg-cell" style="text-indent:7em">愚人以莲茎</div>
<div class="lg-cell" style="text-indent:5em">想破碎大山</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">以爪掘山岩</div>
<div class="lg-cell" style="text-indent:5em">以齿嚙硬铁</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">以头撞大岩</div>
<div class="lg-cell" style="text-indent:5em">大涡探足地</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">以杙自捶胸</div>
<div class="lg-cell" style="text-indent:5em">今厌瞿昙来</div>
</div><!-- end of lg --></div>
<p>二二</p>
<div class="lg">
<div class="lg-row">
<div class="lg-cell" style="text-indent:7em">爱不快贪欲</div>
<div class="lg-cell" style="text-indent:5em">虽是光辉来</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">犹捲风神之</div>
<div class="lg-cell" style="text-indent:5em">柔毛与落叶</div>
</div>
<!-- end of lg-row -->
<div class="lg-row"><div class="lg-cell" style="text-indent:7em">大师退彼等</div></div><!-- end of lg --></div>
<p>此嗢陀南：</p>
<div class="lg">
<div class="lg-row">
<div class="lg-cell" style="text-indent:7em">多数三弥提</div>
<div class="lg-cell" style="text-indent:5em">瞿低迦七年</div>
</div>
<!-- end of lg-row -->
<div class="lg-row">
<div class="lg-cell" style="text-indent:7em">魔女五魔经</div>
<div class="lg-cell" style="text-indent:5em">依佛大师说</div>
</div><!-- end of lg --></div></div></div></div></div>
</div><!-- end of div[@id='body'] -->
</body></html>
