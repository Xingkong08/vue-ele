<html xmlns="http://www.w3.org/1999/xhtml">
<head>
  <title>长部经典</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='div-other'><a id='mulu56' />
<p class='h1'>二八　自欢喜经</p>
<p>如是我闻。</p>
<p>一</p>
<p>尔时，世尊住那烂陀之波波利菴婆林。其时，长老舍利弗，詣世尊之处。詣已、礼拜世尊，退坐一面。坐一面已，长老舍利弗，如是白世尊曰：</p>
<p>「世尊！我今信奉世尊之胜智，无论过去、未来、现在之沙门、婆罗门皆未曾有比世尊更殊胜之〔证得〕。」</p>
<p>「善哉！善哉！舍利弗！汝今言：『世尊！我今信奉世尊之胜智，无论过去、未来、现在之沙门、婆罗门皆未曾有比世尊更殊胜之〔证得〕。』此言公然宣示，一向受持，如狮子吼。舍利弗！汝〔之宣示〕是否对过去世之应供、等正觉者，由汝之心，了解彼等世尊之心中如是念，谓：『过去彼世尊之戒如是……法如是……般若如是……住如是……解脱如是。』」</p>
<p>「不然，世尊！」</p>
<p>「然，舍利弗！是否对未来世之应供、等正觉者，由汝之心，了解彼等世尊之心中如是念，谓：『未来彼世尊之戒如是……法如是……般若如是……住如是……解脱如是。』」</p>
<p>「不然，世尊！」</p>
<p>「然，舍利弗！是否对现在之我，应供、等正觉者，由汝之心，了解世尊之心中如是念，谓：『现在世尊之戒如是……法如是……般若如是……住如是……解脱如是。』」</p>
<p>「不然，世尊！」</p>
<p>「然者，舍利弗！汝对过去、未来、现在之应供、等正觉者，无有他心智？舍利弗！汝何故言：『世尊！信奉世尊之胜解智，无论过去、未来，现在之沙门、婆罗门皆未曾比世尊更殊胜之〔证得。〕』而此言公然宣示，一向受持『如狮子吼耶？』」</p>
<p>二</p>
<p>「世尊！我实对过去、未来、现在之应供、等正觉者，虽无有他心智，但我已了知总相之法；世尊！犹如国王有边境之域邑，城廓坚固，城寨坚固，唯有一门。于此处有经验丰富，聪慧、贤明之守门者，禁止不熟识者，唯熟识者始容许〔出入〕；彼次第巡察环绕全城之城道，不见任何城牆之裂缝、城壁之缺口能令如猫之小动物可以出入，彼认为不论任何粗大之有情，凡是出入此城，皆唯通过此门。世尊！我唯了知总相之法亦如是。世尊！彼过去世之应供、等正觉者皆依〔总相之法〕断尽五盖，依般若抑制心随烦恼，如实修四念处、修习七觉支，通达而成就无上究竟之等正觉。世尊！未来世之应供、等正觉者亦依〔总相之法〕断尽五盖，依般若抑制心随烦恼，如实修四念处、修习七觉支，通达而成就无上究竟之等正觉。世尊！现世之应供、等正觉者亦依〔总相之法〕断尽五盖，依般若抑制心随烦恼，如实修四念处、修习七觉支，通达而成就无上究竟之等正觉也。</p>
<p>世尊！我曾为听法，詣世尊之处。其时，世尊为转微妙甚深之法，宣示黑、白〔法〕之对立；世尊！世尊如是为我转微妙甚深之法，宣示黑、白〔法〕之对立。如是，我次第于其法，俱得胜智，于诸法中得安住一法，归命信奉大师，世尊是等正觉者，法是依世尊之善说，僧是〔世尊〕之善建立也。</p>
<p>三</p>
<p>又世尊！世尊对于诸善法之说法，此是无上之法。于此，诸善法者，即谓：四念处、四正勤、四神足、五根、五力、七觉支、八支圣道。世尊！比丘于此〔诸善法〕，断尽有漏而得无漏、心解脱、慧解脱已，于现前之诸法，成自胜智，究竟而安住。世尊！于诸善法中，此是无上，彼世尊究竟证知此等，如是彼世尊证此诸善法为最胜，其餘之沙门、婆罗门任何之证知，亦无能比此更上也。</p>
<p>四</p>
<p>复次，世尊！世尊对于施设入处〔十二处〕之说法，此是无上之法也。于此，〔入处者〕即谓：六之内、外〔处〕：眼与色、耳与声、鼻与香、舌与味、身与触、意与法也。世尊！施设此入处，为最上也；彼世尊究竟证知此等；彼世尊究竟证知而施设诸入处为最胜，其餘之沙门、婆罗门任何之证知，亦无能比此更上也。</p>
<p>五</p>
<p>复次，世尊！世尊对于入胎之说法，此是无上之法；世尊！此即四种之入胎：世尊！此中某些人无知而入母胎中，又无知而住母胎内，无知而出母胎外，此为第一之入胎也。世尊！此中复有某些人，正知而入母胎中，无知而住母胎内，无知而出母胎外，此为第二之入胎也。世尊！此中更有某些人，正知而入母胎中，正知而住母胎内，但无知而出母胎外，此为第三之入胎也。世尊！此中更有某些人，正知而入母胎中，正知而住母胎内，正知而出母胎外，此为第四之入胎也。世尊！关于入胎，此是无上之法。</p>
<p>六</p>
<p>复次，世尊！世尊对于记心种类之说法，此是无上之法。世尊！此记心有四种类：有某一类人，依占相观察〔他人之心〕，谓：『汝之意如是；汝之意有如是；汝之心有此状态。』彼若多次观察，确实如是，更无错误。此为第一记心之种类；复次，世尊！此中有某一类人，不依点相记心，闻若人、若非人、若天神之音声，观察〔他心〕谓：『汝之意如是；汝之意有如是；汝之心有此状态。』彼若多次观察，确实如是，更无错误。此为第二记心之种类；复次，世尊！此中有某一类人，不依占相记心，亦不闻若人、若非人、若天神之音声，观察〔他心〕，而依寻、依伺，又依闻寻扩大活动之音声，观察〔他心〕，谓：『汝之意如是；汝之意有如是；汝之意有此状态。』彼若多次观察，确实如是，更无错误。此为第三记心之种类；复次，世尊！此中有某一类人，实不依占相察〔他心〕；亦不依闻若人、若非人、若天神之音声观察；亦不依寻、不依伺，亦不依闻寻之活动观察，而依心而入无寻无伺三昧，于心中能认知他心，谓：『此尊者决定之意行如是，尊者此心之后所起之心如是。』彼若多次观察，确实如是，更无错误。此为第四记心之种类。世尊！此关于记心之种类、是无上之法。</p>
<p>七</p>
<p>复次，世尊！世尊对于见等至如是之说法，此是无上之法。此有四种见等至：世尊！此中有一类之沙门、婆罗门依热诚、精勤、修定、不放逸、正作意、如是到达心三昧；如是于定心省察此身〔下〕至足蹠之皮，〔上〕至头髮之端，以皮肤为限，全身〔包〕满种种不淨，即此身中有：头髮、微毛、爪、齿、皮肤、肉、筋肉、骨、髓、肾、心脏、肝、肋膜、脾、隔膜、胃、粪、胆汁、痰、脓、血、汗、脂肪、泪、油、痰唾、鼻涕、骨液、尿等。此为第一之见等至。</p>
<p>复次，世尊！此中有一类之沙门、婆罗门依热诚、精勤、修定、不放逸、正作意、如是到达心三昧；如是于定心省察此身〔下〕至足蹠之皮，〔上〕至头髮之端，以皮肤为限，全身〔包〕满种种不淨，即此身中有：头髮、微毛、爪、齿、皮肤、肉、筋、骨、髓、肾、心脏、肝、肋、膜、脾、肺、肠、隔膜、胃、粪、胆汁、痰、脓、血、汗、脂肪、泪、油、痰唾、鼻涕、骨液、尿等，更超越之外皮、血、肉而观察骸骨。此为第二之见等至。</p>
<p>复次，世尊！此中有一类之沙门、婆罗门……乃至……更超越人之外皮、血、肉、而观察骸骨。复观人意识流，相续不断、住于此世及他世。此为第三之见等至。</p>
<p>复次，世尊！有一类之沙门、婆罗门……乃至……更超越人之外皮、血、肉而观察骸骨；复观人意识之流，相续不断，不住此世亦不住他世。此为第四之见等至。世尊说此诸见等至，是无上之法。</p>
<p>八</p>
<p>复次，世尊！世尊对人施设而说法，此是无上之法。世尊！此有七种之人〔施设〕，谓：俱解脱、慧解脱、身证、见至、信胜解、随法行、随信行。世尊！此人之施设，是无上之法。</p>
<p>九</p>
<p>复次，世尊！世尊对于诸精勤而说法，此是无上之法。世尊！此即七觉支，谓：念觉支、择法觉支、精进觉支、喜觉支、轻安觉支、定觉支、捨觉支。世尊！世尊说此精勤之法，是无上之法。</p>
<p>一〇</p>
<p>复次，世尊！世尊对行道之说法，此是无上之法。世尊！此四种之行道，是：苦行道迟通达、苦行道速通达、乐行道迟通达、乐行道速通达。世尊！此中所谓苦行道迟通达者，世尊！此有困难，亦为愚钝故，依此二义，被称为鄙陋者。世尊！此中所谓苦行道速通达者，世尊！此有困难故，被称为鄙陋者。世尊！此中所谓乐行道迟通达者，世尊！此为愚钝故，被称为鄙陋者。世尊！此中所谓乐行道速通达者，世尊！是易乐、亦有利根故，依此二义，被称为优异殊胜者。世尊！关于行道，此是无上之法。</p>
<p>一一</p>
<p>复次、世尊！世尊对言正行之说法，此是无上之法。世尊！此中有一类人，不语含虚誑语之语言，亦不为麤恶语，不为离间语，不寻觅諍论之胜，为如贤人与贤人、意义甚深、且语适时之言语。世尊！说此言正行，是无上之法。</p>
<p>一二</p>
<p>复次，世尊！世尊对人之戒正行之说法，此是无上之法，世尊！此中有一类人，正直，而有信用：不作诈欺师，亦不作背信者，不为占相师，亦不作以利贪利者，为五根门之善监视者，食持节量，行作平静，常持警醒，精进不捨，不动而住，修定，言答明快，有理性而不溺于感情，善忆念而用心周到。世尊！此人于戒之正行，此是无上之法。</p>
<p>一三</p>
<p>复次，世尊！世尊对教诫法之说法，此是无上之法。世尊！此有四种之教诫。世尊依独自之如理作意、如是知他人：『此人如是，教诫如是之行而实践，由三结之断尽，而成为预流，得无退堕之法，决定得趣入等正觉。』世尊！世尊依独自之如理作意，如是知他人：『此人如是，教诫如是之行而实践；由三结之断尽，由贪、瞋、痴之灭尽，成为一来者，彼今正一次还来此世，作苦之边际（灭尽苦蕴）。』世尊！世尊依独自之如理作意，如是知他人：『此人如是，教诫如是之行而实践，由五下分结之断尽，成为不还者，于其处直入涅槃，决不再生来此世。』世尊！世尊依独自之如理作意，如是知他人：『此人如是，教诫如是之行而实践，由断尽有漏，到达于现法自证知，正得具足无漏心解脱、慧解脱而住。』世尊！说此教诫法，此是无上之法。</p>
<p>一四</p>
<p>世尊！世尊对他人解脱智之说法，此是无上之法。世尊！世尊依独自如理作意，如是知他人：『此人如是由三结之断尽，成为预流，得无退堕之法，决定趣入等正觉。』世尊！世尊依独自之如理作意，如是知他人：『此人如是由三结之断尽，亦灭尽贪、瞋、痴，成为一来者，彼正唯今一次还来此世，以尽苦之边际。』世尊！世尊依独自之如理作意，如是知他人：『此人如是由断灭五下分结，成为不还者，于其处直入涅槃，决不再生来此世。』世尊！世尊依独自之如理作意，如是知他人：『此人如是由有漏之断尽，到达于现法自证知、作证已，得无漏心解脱、慧解脱而住。』世尊！世尊对他人解脱智之说法，此是无上之法。</p>
<p>一五</p>
<p>复次，世尊！世尊对诸常住论之说法，此是无上之法。世尊！此是三种之常住论。世尊！此中有一类之沙门、婆罗门，依热诚、精勤、修定、不放逸、正作意，其心入三昧时，忆念如是种种之宿住，入如是种类之心三昧，即忆念一生、二生、三生、四生、五生、乃至十生、二十生、三十生、四十生、五十生、乃至百生、千生、百千生、多百生、多千生、多百千生〔间之宿住。〕而『于其处，我有如是名、属如是之种族、如是姓、如是饮食、如是苦乐之经验，有如是寿量，由彼处歿而生其处，于其处复有如是名、属如是种族、如是姓、如是饮食、如是经验苦乐、有如是寿量。又于彼处歿、而生来此处。』如是忆念其事情、境遇及种种之宿住，而彼如是言：『我于过去世，不知世界之成立及破坏；于未来世，亦不知世界之破坏或将成立，但我与世界是常住、无所生，如山顶常住立不动之石柱。而且彼等有情、出生死去，流转轮迴，但〔我与世界〕是常住存在。』此是第一之常住论。复次、世尊！此中有一类之沙门、婆罗门，依热诚、精勤、修定、不放逸、正作意、其心入三昧时，忆念种种之宿住，入如是种类之心三昧，即忆念一成坏、二成坏、三成坏、四成坏、五成坏、十成坏、二十成坏〔劫间之宿住〕，而『于其处，我有如是名、属如是种族、如是姓、如是经验苦乐、有如是之寿量，于彼处歿而生于其处，于其处复有如是名、属如是之种族、如是姓、如是饮食、如是经验苦乐、有如是之寿量。又于彼处歿而于此处受生。』忆念如是之事情、境遇及种种之宿住。彼如是言：『我于过去世，实知世界之破坏、又世界之成立；我于未来世，正知世界当破坏又当成立；而且我与世界常住、无所生、如山顶常住立不动之石柱。而且彼等有情，出生死去，流转轮迴，但〔我与世界〕是常住存在。』此是第二之常住论。复次，世尊！此中有一类之沙门、婆罗门，依热诚……乃至……心入三昧时，忆念种种宿住，入如是种类之心三昧，即忆念十成坏、二十成坏、三十成坏、四十成坏〔间之宿住〕，而『于其处，我有如是名……〔乃至〕……又于彼处歿，于此处受生。』如是忆念其事情、境遇及宿住，彼如是言：『于过去世，我实知世界之破坏，又世界之再成立，又于未来世，我知世界当破坏，又世界之再成立，而且我与世界是常住，无所生，如山顶常住立不动之石柱。而彼等有情，出生死去，流转轮迴，而我与世界是常住存在。』此是第三之常住论。世尊！对此诸常住论之说法，是无上之法。</p>
<p>一六</p>
<p>复次，世尊！世尊对宿住随念智之说法，此是无上之法。世界中有一类之沙门、婆罗门，依热诚、精勤、修定、不放逸、正作意、心入三昧时，忆念种种之宿住，入如是种类之心三昧，即忆念一生、二生、三生、四生、五生、十生、二十生、三十生、四十生、五十生、百生、千生、百千生、数坏劫、数成劫、数成坏劫〔之宿住〕。而『于其处，我有如是名，属如是种族、如是姓、如是饮食、如是经验苦乐，有如是寿量，由彼处歿而生其处，于其处又有如是名……〔乃至〕……又由彼处歿，于此处受生。』如是忆念其事情、境遇及种种宿住。世尊！又有诸天无有能力计算彼等之寿量，又其思不及彼等生前生活之任何特相：或有色、或无色、或有想、或无想，或非想非非想，凡如是其事情，境遇及种种宿住之忆念。世尊！世尊对此宿住随念智之说法，是无上之法。</p>
<p>一七</p>
<p>复次，世尊！世尊对有情死生智之说法，此是无上之法。世尊！此中有一类之沙门、婆罗门，依热诚、精勤、修定、不放逸、正作意，其心入三昧时，依清淨超人之天眼，观察诸有情，了知诸有情被业力所牵引，死去、出生，或成为卑贱、富贵、优美、丑恶、幸福与不幸福。心入此类之三昧者，且谓：『尊者！实诸有情由具足身恶行，由具足语恶行，由具足意恶行，诽谤圣者，具足邪见，依邪见而造业，彼等身坏死后，当再生于恶生、恶趣、险难处、地狱。尊者！又诸有情由具足身妙行，由具足语、意之妙行，不诽谤圣者、具足正见，又依此正见作〔善〕业，彼等身坏死后，生于善趣、天界。依如是超人清淨之天眼，观察诸有情，了知诸有情被业力所牵引，死去、出生，或成为卑贱、富贵、优美、丑恶、幸福与不幸福。』世尊！此有情死生智之说法，是无上之法。</p>
<p>一八</p>
<p>复次、世尊！世尊对种种神通之说法，此是无上之法。世尊！于此有二种神通：此中有漏、有依称为『非圣』之神通；世尊！又无漏、无依称为『圣』之神通。世尊！缘何，有漏有依称为『非圣』之神通耶？世尊！此中有一类之沙门、婆罗门，依热诚、精勤、修定、不放逸、正作意、其心入三昧时，现如次种种之神通，即或一〔身〕变为多〔身〕，或多〔身〕变为一身；〔身〕或显、或隐，通墙过壁、穿过石山等通行无碍，犹如于空间；出没大地，犹如于水；行于水上不沉，犹如于地上；结跏趺坐于空中，犹如有翼之飞鸟；如日月之如是大威力大德，以手把捉、捫摸，以身达梵天界。世尊！此有漏有依，称为『非圣』之神通。世尊！缘何，此无漏无依，称为『圣』之神通耶？世尊！此中有比丘，如于厌逆时，若愿意成不厌逆想者，即顿时于不厌逆想而住；如于不厌逆时，若愿成厌逆想者，即顿时于厌逆想而住，或于厌逆之事物不厌逆时，若愿意于不厌逆想而住者，即顿时住于不厌逆想；或于厌逆、不厌逆，若愿于厌逆想而住者，即顿时住于厌逆想；或除去厌逆、不厌逆想，愿意于捨之正念智而住者，即顿时得住于捨之正念智。世尊！此无漏无依，称为『圣』之神通也。</p>
<p>世尊！于种种之神通中，此〔无漏、依〕为无上之法。世尊对此，究竟证知无餘，其他之任何沙门、婆罗门皆未有比世尊更殊胜之证知。</p>
<p>一九</p>
<p>凡有篤信之善男子，依奋斗之持续、不拔之毅力，依人之力、人之精进、人之劳力、人之忍耐可得，世尊已逮得此。世尊！世尊非从事于耽着世间爱乐之享受及世俗、卑劣非义相应之事；亦不从事于自苦其身之苦行，于非圣无义相应之事。世尊是为得四禪及明晰之智现法乐住，圆满所得，自由获得，得之无苦难。</p>
<p>世尊！若有对我如是问：『友，舍利弗！于过去世对此等正觉，其他之沙门、婆罗门曾有比世尊之证智更殊胜者耶？』世尊！对如是之质问，我答：『不然也』。复有更问：『友，舍利弗！于未来世，对此等正觉，其他之沙门、婆罗门曾有比世尊之证智更殊胜者耶？』世尊！对如是之质问我答：『不然也』。复有更问：『友，舍利弗！于现世，对此等正觉，其他之沙门、婆罗门曾有比世尊之证智更殊胜者耶？』世尊！对如是之质问，我答：『不然也』。世尊！复有如是问：『友，舍利弗！于过去世，对此等正觉，其他之沙门、婆罗门曾有与世尊同等者耶？』对如是质问，我答：『如是也』。复问：『友，舍利弗！于未来世，对此等正觉，其他之沙门、婆罗门曾有与世尊同等者耶？』世尊！对如是之质问，我答：『如是也』。复问：『友，舍利弗！于现在世，对此等正觉，其他之沙门、婆罗门曾有与世尊同等者耶？』世尊！对如是之质问，我答：『不然也』。</p>
<p>世尊！若复有对我作如是问：『长老舍利弗何故，对一者承认而另一者不承认耶？』世尊！对如是之质问，我如是说示：『我于世尊之面前，亲听闻、亲受教，尊师言于过去世，对等正觉，有与我全同之应供、等正觉者。又我于世尊之面前，亲听闻、亲受教，尊师言于未来世，对等正觉，有与我全同之应供、等正觉者。又我于世尊之面前，亲听闻、亲受教，尊师言于一世界，同时有二人应供、等正觉者之出现，实不可能有此机会、亦不可得期待也。』世尊！对如是之质问，我作如是说示，是否正语世尊之所说？或犯误谬以诬谤世尊耶？又对于法得顺法之说示耶？又于法，适说、顺说而非述虚伪耶？」</p>
<p>「舍利弗！实对如是之质问，汝如是之说示，正语我之所说，又无过误以诬谤我，对于法，得顺法之说示，又于法，适说、顺说而非说虚伪。」</p>
<p>二〇</p>
<p>如是闻世尊之所说，长老优陀夷，白世尊言：「奇哉，世尊！未曾有哉，世尊！如来依少欲、知足、谨严之行事；于如来有如是之威神力、如是大威德，亦如常不宣扬自己。世尊！若于异学之游行者，只于诸法中，见出自己唯一之法，彼等则高举法幢而宣扬。奇哉，世尊！未曾有哉，世尊！如来依少欲、知足、谨严之行事；于如来有如是之威神力、大威德，亦如常不宣扬自己。」</p>
<p>「优陀夷！汝心善见：『如来依少欲、知足、谨严之行事，于如来有如是之威神力、大威德，亦如常不宣扬自己。』优陀夷！若异学之游行者，只于诸法中，见出自己唯一之法，彼等则高举法幢而宣扬。汝心善见：『如来依少欲、知足、谨严之行事；于如来有如是威神力、大威德，亦如常不宣扬自己。』」</p>
<p>二一</p>
<p>于此，世尊告长老舍利弗：「是故，舍利弗！汝对此法之分别，宜向诸比丘、比丘尼、优婆塞、优婆夷宣说。然者，虽对如来有疑惑、犹豫之愚痴者，若闻此分别之法，则当消灭对如来怀有之疑惑、犹豫。」</p>
<p>实如是，长老舍利弗于世尊之面前，宣示〔确信〕欢喜，是故，记说此经，名为自欢喜经。</p></div>
</div><!-- end of div[@id='body'] -->
</body></html>
