<html xmlns="http://www.w3.org/1999/xhtml">
<head>
  <title>长部经典</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='div-other'><a id='mulu67' />
<p class='h1'>三四　十上经</p>
<div class='div-other'><a id='mulu68' />
<p class='h2'>第一　诵品</p>
<p>如是我闻。</p>
<p>一</p>
<p>尔时，世尊与五百大比丘众俱，住瞻婆伽伽池侧。</p>
<p>于此，尊者舍利弗告诸比丘曰：「友！诸比丘！」彼等诸比丘答尊者舍利弗：「友！」</p>
<p>尊者舍利弗如是曰：</p>
<div class="lg">
<div class="lg-row"><div class="lg-cell" style="text-indent:6em">「十上法我当说</div></div>
<!-- end of lg-row -->
<div class="lg-row"><div class="lg-cell" style="text-indent:7em">为涅槃之逮得</div></div>
<!-- end of lg-row -->
<div class="lg-row"><div class="lg-cell" style="text-indent:7em">为作苦之边际</div></div>
<!-- end of lg-row -->
<div class="lg-row"><div class="lg-cell" style="text-indent:7em">一切繫解脱法</div></div><!-- end of lg --></div>
<p>二</p>
<p>友！一法是应多所作，一法是应当修，一法是应徧知，一法是应断，一法是捨分，一法是胜分，一法是难解，一法是应胜知，一法是应作证。</p>
<p>一　云何一法应多所作？〔谓：〕于诸善法中不放逸，此一法是应多所作。</p>
<p>二　云何一法是应当修？〔谓：〕可意俱行之身念，此一法是应当修。</p>
<p>三　云何一法是应徧知？〔谓：〕有漏有取之解，此一法是应令徧知。</p>
<p>四　云何一法是应断？〔谓：〕有我之慢，此一法是应令断。</p>
<p>五　云何一法是捨分？〔谓：〕不正思惟，此一法是有捨分。</p>
<p>六　云何一法是胜分？〔谓：〕正思惟，此一法是胜分。</p>
<p>七　云何一法是难解？〔谓：〕无间心定，此一法是难解。</p>
<p>八　云何一法是应令生？〔谓：〕不动之智，此一法是应令生。</p>
<p>九　云何一法是应胜知？〔谓：〕一切有情是依食而住，此一法是应胜知。</p>
<p>一〇　云何一法是应作证？〔谓：〕不动心解脱，此一法是应作证。</p>
<p>此等之十法，是实、真、如是而非不如是，不依他，平等，是如来所等觉也。</p>
<p>三</p>
<p>二法是应多所作，二法是应当修，二法是应徧知，二法是应断，二法是有捨分，二法是有胜分，二法是难解，二法是应胜知，二法是应作证。</p>
<p>一　云何二法是应多所作？〔谓：〕念与正知，此等二法是应多所作。</p>
<p>二　云何二法是应当修？〔谓：〕止与观，此等二法是应当修。</p>
<p>三　云何二法是应徧知？〔谓：〕名与色，此等二法是应徧知。</p>
<p>四　云何二法是应断？〔谓：〕无明与有爱，此等二法是应断。</p>
<p>五　云何二法是捨分？〔谓：〕恶言与恶友，此等二法是有捨分。</p>
<p>六　云何二法是胜分？〔谓：〕善言与善友，此等二法是有胜分。</p>
<p>七　云何二法是难解？〔谓：〕诸有情染因及缘，与诸有情之清淨因及缘，此等二法是难解。</p>
<p>八　云何二法是应令生？〔谓：〕尽智与无生智，此等二法是应令生。</p>
<p>九　云何二法是应胜知？〔谓：〕二界，即无界与无为界，此等二法是应胜知。</p>
<p>一〇　云何二法是应作证？〔谓：〕明与解，此等二法是应作证。</p>
<p>此等二十之诸法，是实、真、如是而非不如是，无依他，平等，是如来所等觉也。</p>
<p>四</p>
<p>三法是应多所作，三法是应当修……乃至……三法是应作证。</p>
<p>一　云何三法是应多所作？〔谓：〕与善士交友，正法之听闻，法随法行。此等三法是应多所作。</p>
<p>二　云何三法是应当修，〔谓：〕三定。即：有寻有伺定，无寻唯伺定，无寻无伺定。此等之三法是应当修。</p>
<p>三　云何三法是应徧知？〔谓：〕三受。即：乐受，苦受，不苦不乐受。此等三法是应徧知。</p>
<p>四　云何三法是应断？〔谓：〕三爱。即：欲爱，有爱，无有爱。此等三法是应断。</p>
<p>五　云何三法是有捨分？〔谓：〕三不善根。贪不善根，瞋不善根，痴不善根。此等三法是捨分。</p>
<p>六　云何三法是胜分？〔谓：〕三善根。即：无贪善根，无瞋善根，无痴善根。此等三法是胜分。</p>
<p>七　云何三法是难解？〔谓：〕三出离界。即出离欲界，出离色界，出离无色界，而彼有、有为、有缘、缘生者，由此出离、灭。此等三法是难解。</p>
<p>八　云何三法是应令生？〔谓：〕三智。即：过去智，未来智，现在智也，此等三法是应令生。</p>
<p>九　云何三法是应胜知？〔谓：〕三界。即：欲界，色界，无色界，此等三法应胜知。</p>
<p>一〇　云何三法是应作证？〔谓：〕三明。即：随念宿世智明，对诸有情之生死智明，对诸漏尽之智明。此等三法是应作证。</p>
<p>此等三十之诸法，是实、真、如是而非不如是，不依他，平等，是如来所等觉也。</p>
<p>五</p>
<p>四法是应多所作，四法是应当修……乃至……四法是应作证。</p>
<p>一　云何四法是应多所作？〔谓：〕四轮。即：住于中国，亲近善士，有自正愿，及于宿有所作福。此等四法是应多所作。</p>
<p>二　云何四法是应当修？〔谓：〕四念处。即：友！于此有比丘，于身随观身而住，精勤而有正知、正念，以断世间之贪、爱，……于受……于心……于法随观法而住，精勤而有正知、正念，以断世间之贪、忧。此等四法是应当修。</p>
<p>三　云何四法是应徧知？〔谓：〕四食。即若麤若细之段食，第二是触〔食〕，第三是意思〔食〕，第四是识〔食〕。此等四法是应徧知。</p>
<p>四　云何四法是应断？〔谓：〕四瀑流。即：欲瀑流，有瀑流，见瀑流，无明瀑流。此等四法是应断。</p>
<p>五　云何四法是有捨分？〔谓：〕四軛。欲軛，有軛，见軛，无明軛也。此等四法是捨分。</p>
<p>六　云何四法是有胜分？〔谓：〕四离軛。欲軛之离軛，有軛之离軛，见軛之离軛，无明軛之离軛。此等四法是有胜分。</p>
<p>七　云何四法是难解？〔谓：〕四定。即：捨分定，止分定，胜分定，决择分定。此等四法是难解。</p>
<p>八　云何四法是应令生？〔谓：〕四智。即法智，类智，他心智，世俗智。此等四法是应令生。</p>
<p>九　云何四法是应胜知？〔谓：〕四圣諦。即：苦圣諦，苦集圣諦，苦灭圣諦，趣苦灭道圣諦。此等四法是应胜知。</p>
<p>一〇　云何四法应作证？〔谓：〕四沙门果。即：预流果，一来果，不还果，阿罗汉果。此等四法是应作证。</p>
<p>此等四十之诸法，是实、真、如是而非不如是，一依他、平等，是如来所等觉。</p>
<p>六</p>
<p>五法是应多所作，五法是应当修……乃至……五法是应作证。</p>
<p>一　云何五法是多所作？〔谓：〕五勤支。即：友！于此有比丘，具信而……此等五法是应多所作。〔参照等上经第二诵品一、一六节〕</p>
<p>二　云何五法是应当修？〔谓：〕五正定支。喜徧满，乐徧满，心徧满，光明徧满，相观察。此等五法是应当修。</p>
<p>三　云何五法是应徧知？〔谓：〕五取蕴。即：色取蕴，受取蕴，想取蕴，行取蕴，识取蕴。此等五法是应徧知。</p>
<p>四　云何五法是应断？〔谓：〕五盖。即：欲贪盖，瞋恚盖，睡眠、惛沉盖，掉举、恶作盖，疑盖。此等五法是应断。</p>
<p>五　云何五法是有捨分？〔谓：〕五心芜。即：友！于此有比丘，于大师有疑……此等五法是有捨分。〔参照等诵经、第二诵品一、一九节〕</p>
<p>六　云何五法有胜分？〔谓：〕即：信根，精进根，念根，定根，慧根。此等五法是有胜分。</p>
<p>七　云何五法是难解？〔谓：〕五出离界。即：友！于此有比丘，虽思惟欲时，其心不趣入于欲……此等五法是难解。〔参照等上诵经、第二诵品一～二四节〕</p>
<p>八　云何五法应令生？〔谓：〕五正定智。即：『彼定于现乐而于当来亦复有乐异熟』智之自生，『彼定是圣、是出世』智之自生，『彼定是唯贤善士夫所随行』智之自生，『彼定是清凉殊妙、获寂静、輳心一趣而非有行，非违戾，非有碍』智之自生，『我正是以正念入此定』、『我正念而出此定』智之自生。此等五法是应令生。</p>
<p>九　云何五法应胜知？〔谓：〕五解胜处。即：友！于此有比丘，〔大〕师或有随一尊重之同梵行者，而为说法……此等五法是应胜知。〔参照等诵经、第二诵品一、二五节〕</p>
<p>一〇　云何五法是应作证？〔谓：〕五法蕴。即：戒蕴，定蕴，慧蕴，解脱蕴，解脱知见蕴。此等五法是应作证。</p>
<p>此等五十之诸法，是实、真、如是而非不如是，不依他、平等，是如来所等觉。</p>
<p>七</p>
<p>六法是应多所作，六法是应当修……〔乃至〕……六法是应作证。</p>
<p>一　云何六法是应多所作？〔谓：〕六和敬法。即：友！于此有比丘，于同梵行者间，于正于负兴起慈身业……此等六法是应多所作。〔参照等诵经第二诵品二、一四节〕</p>
<p>二　云何六法是应当修？〔谓：〕六随念处。即：佛随念，法随念，僧伽随念，戒随念，施随念，天随念。此等六法是应当修。</p>
<p>三　云何六法是应徧知？〔谓：〕内六处。即：眼处，耳处，鼻处，舌处，身处，意处，此等六法是应徧知。</p>
<p>四　云何六法是应断？〔谓：〕六爱身。即：色爱，声爱，香爱，味爱，触爱，法爱。此等六法是应断。</p>
<p>五　云何六法是有捨分？〔谓：〕六不恭敬。即：友！于此有比丘，于大师不恭敬、不恭顺而住，于法……此等六法是有捨分。〔参照等诵经、第二诵品二、九节〕</p>
<p>六　云何六法是有胜分？〔谓：〕六恭敬。即：友！于此有比丘，于大师有恭敬、恭顺而住，于法……此等六法是有胜分。〔参照等诵经、第二诵品、二、一〇节〕</p>
<p>七　云何六法是难解？〔谓：〕六出离界。即：友！于此有比丘，是如是言：『我修习慈心解脱，多所作、所乘及作……』……此等六法是难解。〔参照等诵经第二诵品二、一七节〕</p>
<p>八　云何六法是应令生？〔谓：〕六恒住。即：友！于此有比丘，眼见色已而不喜又不忧，捨心而住，有念、有正知；耳闻声已……此等六法应令生。〔参照等诵经、第二诵品、二、二〇节〕</p>
<p>九　云何六法是应胜知？〔谓：〕六无上支，即：见无上，闻无上，利无上，戒无上，行无上，忆念无上。此等六法是应胜知。</p>
<p>一〇　云何六法是应作证？〔谓：〕六通。即：友！于此有比丘，行无量神变……乃至……虽至梵众天，身亦转自在力，以清淨超人之天耳界，具闻天、人之或远或近之声，依自心谅知其他诸有情、其他诸人之心，〔谓：〕有贪心为有贪心……乃至……不解脱心为不解脱，随念〔自之〕无量宿住，谓：一生、二生……乃至……。随念如是诸相、诸徵知自<span class='corr'>己</span>之无量宿住；以清淨超人之天眼界……乃至……谅知如其业受报诸有情，于现法中，自胜知、作证、成就诸漏尽、无漏心解脱、慧解脱而住。此等六法是应作证。</p>
<p>此等六十之诸法，是实、真、如是而非不如是，不依他、平等、是如来所等觉也。</p>
<p>八</p>
<p>七法应多所作，七法应当修……乃至……七法应作证。</p>
<p>一　云何七法应多所作？〔谓：〕七财。即信财，戒财，惭财，愧财，闻财，施财，慧财。此等七法应多所作。</p>
<p>二　云何七法应当修？〔谓：〕七觉支。即：念等觉支，择法等觉支，精进等觉支，喜等觉支，轻安等觉支，定等觉支，捨等觉支。此等七法是应当修。</p>
<p>三　云何七法是应徧知？〔谓：〕七识住。即：友！于此有诸有情，具种种身，具种种想……此等七法是应徧知。〔参照等诵经第二诵品，三、一〇节〕</p>
<p>四　云何七法应断？〔谓：〕七睡眠。即：欲贪睡眠，瞋随眠，见睡眠，疑随眠，慢随眠，有贪随眠，无明随眠。此等七法是应断。</p>
<p>五　云何七法有捨分？〔谓：〕七非正法。即：友！于此有比丘，不信，无惭，无愧，少闻，懈怠，多忘，无慧。此等七法是有捨分。</p>
<p>六　云何七法是有胜分？〔谓：〕七正法。即：友！于此有比丘，有信，有惭，有愧，多闻，勤精进，念现前，具慧。此等七法是有胜分。</p>
<p>七　云何七法是难解？〔谓：〕七善士法。即：友！于此有比丘，知法，知义，知自己，知量，知时，知众，知人。此等七法是难解。</p>
<p>八　云何七法应令生？〔谓：〕七想。即：无常想，无我想，不淨想，过患想，断想，离贪想，灭想。此等七法是应令生。</p>
<p>九　云何七法应胜知？〔谓：〕七殊妙事。即：友！于此有比丘，于热求护持学处，于当来亦……此等七法是应胜知。〔参照等诵经、第二诵品、三、七节〕</p>
<p>一〇　云何七法是应作证？〔谓：〕七漏尽力。即：友！于此有比丘，于如实正慧，正观一切行是无常，友！如是漏尽比丘，以如实正慧，正观一切行无常者，此乃漏尽比丘之力，漏尽比丘得此力已：『我诸漏之尽』而自知诸漏之尽。复次，友！漏尽比丘，以如实正慧，观诸欲喻〔炎燃〕之炭聚。而……〔乃至〕……复次，友！漏尽比丘，其心，由一切漏处之诸法趣于离、倾于离、向于离、目的于离、喜出离，为远离性……〔乃至〕……复次，友！漏尽比丘修四念处，善修。而……〔乃至〕……复次，友！漏尽比丘修五根，善修……〔乃至〕……复次，友！漏尽比丘修八圣道，善修。而如此漏尽比丘修八圣道之善修者，此乃漏尽比丘之力，漏尽比丘得此力已：『我诸漏尽』而自知诸漏之尽。此等七法是应作证。</p>
<p>此等七十之诸法，是实、真、如是而非不如是，不依他、平等、是如来所等觉也。」</p></div>
<div class='div-other'><a id='mulu69' />
<p class='h2'>第二　诵品</p>
<p>一</p>
<p>「八法是应多所作，八法是应当修……乃至……八法是应作证。</p>
<p>一　云何八法是应多所作？〔谓：〕有八因、八缘，根本梵行之慧，未得而获得，得已而倍增、令广大、增修而令至圆满。〔谓：〕友！亲近〔大〕师或随一尊重之同梵行者而住，而且对彼树立诚恳之惭愧，爱、恭敬亦然，此为第一因、第一缘，是根本梵行之慧，未得而获得，已得而倍增、令广大、增修而令至圆满。复次，亲近彼〔大〕师或随一尊重之同梵行者而住，而且对彼树立诚恳之惭愧，爱、恭敬亦然。并时时詣彼等之处求教疑义，求教疑义：『尊者此云何？』『云何为此义？』而对彼，彼等诸尊者，蔽者除弃所蔽，闭者除弃所闭，且于无量疑处之诸法，能断之。此为第二因、第二缘，是根本梵行之慧，未得而获得，已得而倍增、令广大、增修而令至圆满。复次，闻彼法已，成就二寂静，谓：身寂静及心寂静，此为第三因、第三缘……。复次，友！于此有比丘，具戒能守护别解脱律仪：所行乞食具足，于微小罪能见怖畏，于诸学处能受持修学。此为第四因、第四缘……乃至……。复次，友！有比丘多闻，能持所闻、积聚所闻，若诸法之初善、中善、终善而有义，具〔文字之〕相，宣说纯粹圆满清淨之梵行，多闻受持如是之诸法，依语而蒐集，以意而观察，依见能通达，此为第五因、第五缘……乃至……。复次，友！有比丘勤精进而住，为断诸不善法，成就诸善法故，有势力、有精勤、于诸善法，忍耐不捨，此为第六因、第六缘……乃至……。复次，友！有比丘具念而具足最上之念明，俱能忆念、随念久远之所作、久远之所说，此为第七因、第七缘……乃至……。复次，友！有比丘能于五取蕴观察生灭而住，谓：『色是如是』，『色之集是如是』，『色之灭是如是』，『受是如是』，……『想是如是』，……『行是如是』，……『识是如是』，……『识之集是如是』，『识之灭是如是』，此为第八因、第八缘，是根本梵行之慧未得而获得，已得而倍增、令广大、增修而令至圆满。此等八法是应多所作也。</p>
<p>二　云何八法应当修？〔谓：〕八圣道支。即：正见，正思，正语，正业，正命，正精进，正念，正定。此等八法是应当修。</p>
<p>三　云何八法是应徧知？〔谓：〕八世法。即：得，不得，名声，恶名声，识，称誉，乐，苦也。此等八法是应徧知。</p>
<p>四　云何八法是应断？〔谓：〕八邪。即：邪见，邪思，邪语，邪业，邪命，邪精进，邪念，邪定也。此等八法是应断。</p>
<p>五　云何八法是有捨分？〔谓：〕八懈怠事。即：友！于此有比丘，有应作之事业……。此等八法是有捨分。〔参照等诵经第三诵品一、四节〕</p>
<p>六　云何八法是有胜分？〔谓：〕八精进事。即：友！于此有比丘，有应作之事业……。此等八法是有捨分。〔参照等诵经第三诵品一、五节〕</p>
<p>七　云何八法是难解？〔谓：〕梵行住之八不时不节。即：……〔乃至〕……。此等之八法是难解。〔参照等诵经第三诵品二、四节梵行住之不时不节中除第四阿修罗众中之生〕</p>
<p>八　云何是八法应令生？〔谓：〕八大人觉。即：此法是少慾者所有，此法非是多慾者所有；此法是喜足者所有，此法非是不喜足者所有；此法是独居者所有，此法非是乐众居者所有；此法是勤精进者何所有，此法非是懈怠者所有；此法是现念者所有，此法非是多忘者所有；此法是定者所有，此法非是不定者所有；此法是具慧者所有，此法是无慧者所有；此法是乐离戏论者、喜离戏论者所有，此法非是乐戏论者、喜戏论者所有。此等八法是应令生。</p>
<p>九　云何八法是应胜知？〔谓：〕八胜处。即：……此等八法是应胜知。〔参照等诵经第三诵品一、一〇节〕</p>
<p>一〇　云何八法是应作证？〔谓：〕八解脱。即：……此八法是应作证。〔参照等诵经第三诵品一、一〇节〕</p>
<p>此等八十之诸法，是实、真、如是而非不如是，不依他、平等，是如来所等觉也。</p>
<p>二</p>
<p>九法应多所作，九法应当修……乃至……九法应作证。</p>
<p>一　云何九法应多所作？〔谓：〕九正思惟根法。即：正思惟者欣生，有欣者喜生，有喜心者身寂静，身寂静者乐生，有乐者心定，心定者知、见如色，知、见如实已而〔起〕厌，厌已而离欲，由离欲而解脱。此等九法是应多所作。</p>
<p>二　云何九法应当修？〔谓：〕九清淨勤支。即：戒清淨清淨勤支，心清淨清淨勤支，见清淨清淨勤支，度疑清淨清淨勤支，道非道知见清淨清淨勤支，行知见清淨清淨勤支，知、见清淨清淨勤支，慧清淨清淨勤支，解脱清淨清淨勤支。此等九法是应当修。</p>
<p>三　云何九法是应徧知？〔谓：〕九有情居。即：……此等九法是应正徧知。〔参照等诵经第三诵品二、三节〕</p>
<p>四　云何九法是应断？〔谓：〕九爱根法。即：缘爱而有求，缘求而有得，缘得而有分别，缘分别而有欲贪，缘欲贪而有取者，缘取着而有执持，缘执持而有慳，缘慳而有守护，缘守护而生起执杖、执兵器、諍讼、争论、相违、离间语、虚誑语等无量罪、不善法。此等九法是应断。</p>
<p>五　云何九法是有捨分？〔谓：〕九害心事。即：……此等九法是有捨分。〔参照等诵经第三诵品二、一节〕</p>
<p>六　云何九法是有胜分？〔谓：〕九害心调伏。即：……此等九法有胜分。〔参照等诵经第三诵品二、四节〕</p>
<p>七　云何九法是难解？〔谓：〕九种种。即：缘种种界而生种种触，缘种种触而生种种受，缘种种受而生种种想，缘种种想而生种种思，缘种种思而生种种欲，缘种种欲而生种种热，缘种种热而生种种求，缘种种求而生种种得。此等九法是难解。</p>
<p>八　云何九法是应令生？〔谓：〕九想。即：不淨想，死想，食厌忌想，一切世间不乐想，无常想，无常者苦想，苦者非我想，断想，离贪想也。此等九法是应令生。</p>
<p>九　云何九法应胜知？〔谓：〕九次第住。即：……此等九法应胜知。〔参照等诵经第三诵品二、五节〕</p>
<p>一〇　云何九法应作证？〔谓：〕九次第灭。即：……此等九法应作证。〔参照等诵经第三诵品二、六节〕</p>
<p>此等九十之诸法，是实、真、如是而非不如是、不依他、平等、是如来所等觉也。</p>
<p>三</p>
<p>十法是应多所作，十法是应当修，十法是应徧知，十法是应断，十法是有捨分，十法是有胜分，十法是难解，十法是应令生，十法是应胜知，十法是应作证。</p>
<p>一　云何十法是应多所作？〔谓：〕十依因法。即：此等十法应多所作。〔参照等诵经第三诵品、三、一节〕</p>
<p>二　云何十法应当修？〔谓：〕十徧处。即：……此等十法应当修。〔参照等诵经第三诵品、三、二节〕</p>
<p>三　云何十法是应徧知？〔谓：〕十处。即：眼处，色处，耳处，声处，鼻处，香处，舌处，味处，身处，触处。此等十法是应徧知。</p>
<p>四　云何十法是应断？〔谓：〕十邪。即：邪见，邪思，邪语，邪业，邪命，邪精进，邪念，邪定，邪智，邪解脱。此等十法是应断。</p>
<p>五　云何十法是有捨分？〔谓：〕十不善业道。即：……此等十法是有捨分。〔参照等诵经第三诵品三、三节〕</p>
<p>六　云何十法是有胜分？〔谓：〕十善业道。即：……此等十法是有胜分。〔参照等诵经第三诵品三、四节〕</p>
<p>七　云何十法是难解？〔谓：〕十圣居。即：……此等十法是难解。〔参照等诵经第三诵品三、五节〕</p>
<p>八　云何十法是应令生？〔谓：〕即：不淨想，死想，食厌忌想，一切世间不乐想，无常想，无常者苦想，苦者非我想，断想，离贪想，灭想。此等十法是应令生。</p>
<p>九　云何十法是应胜知？〔谓：〕十尽事。即：由正见而灭尽邪见，而且凡缘邪见者，无量罪、不善法生，其等亦由彼而灭尽，又缘正见，无量之善法，趣向于修之圆满；由正思而灭尽邪思……由正语而灭尽邪语……由正业而灭尽邪业……由正命而灭尽邪命……由正精进而灭尽邪精进……由正念而灭尽邪念……由正定而灭尽邪定……由正智而灭尽邪智……由正解脱灭尽邪解脱，而且凡缘邪解脱者，无量罪、不善法生，其等亦由彼而灭尽，又缘正见，无量善法，趣向于修之圆满。此等十法是应胜知。</p>
<p>一〇　云何十法是应作证？〔谓：〕十无学法。即……此等十法是应作证。〔参照等诵经第三诵品三、六节〕</p>
<p>此等一百法，是实、真、如是而非不如是、不依他、平等、是如来所等觉也。」</p>
<p>尊者舍利弗如是说已，欢喜之彼等诸比丘，讚歎尊者舍利弗之所说。</p>
<div class="lg">
<div class="lg-row"><div class="lg-cell" style="text-indent:7em">得断一切苦</div></div>
<!-- end of lg-row -->
<div class="lg-row"><div class="lg-cell" style="text-indent:7em">得伏一切乐</div></div>
<!-- end of lg-row -->
<div class="lg-row"><div class="lg-cell" style="text-indent:7em">获不死安稳</div></div>
<!-- end of lg-row -->
<div class="lg-row"><div class="lg-cell" style="text-indent:7em">唯依大法王</div></div><!-- end of lg --></div></div></div>
</div><!-- end of div[@id='body'] -->
</body></html>
