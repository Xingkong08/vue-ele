<html xmlns="http://www.w3.org/1999/xhtml">
<head>
  <title>长部经典</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='div-other'><a id='mulu19' />
<p class='h1'>一〇　须婆经</p>
<div class='div-other'><a id='mulu20' />
<p class='h2'>第一　诵品</p>
<p>一</p>
<p>如是我闻。一时，长老阿难，于世尊般涅槃未久，住舍卫城祗树给孤独园。尔时，堵提耶子须婆，于某要事，住舍卫城。</p>
<p>二</p>
<p>时，堵提耶子须婆，告其童子曰：「童子！汝詣沙门阿难之处。詣已，言『堵提耶子须婆、致问长老阿难少病、少恼、起居轻利、〔有〕气力、安稳而住耶？』以我言致问沙门阿难、少病、少恼、起居轻利、〔有〕气力、安稳而住已，尚如次言：『长老阿难，慈悲怜愍，请来堵提耶子须婆之住处，则甚幸也。』」</p>
<p>三</p>
<p>彼童子应诺堵提耶子须婆曰：「唯然。」而詣长老阿难之处。詣已，问讯长老阿难，以交谈可感铭之语，坐于一面。坐于一面之彼童子，如是告长老阿难曰：</p>
<p>「堵提耶子须婆，致问长老阿难，少病、少恼、起居轻利、〔有〕气力、安稳而住？如是言：『长老阿难，慈悲怜愍，请来堵提耶子须婆之处，则甚幸也。』」</p>
<p>四</p>
<p>如是言时，长老阿难，如是言彼童子曰：</p>
<p>「童子，我今服用药石，而不适宜。然，明日依适宜之机会则往之。」</p>
<p>其时，彼童子则起座，詣堵提耶子须婆之处，詣已，如是言堵提耶子须婆曰：</p>
<p>「我等以卿之言，告彼沙门阿难：『堵提耶子须婆，致问长老阿难，少病、少恼、起居轻利、（有）气力、安稳而住？尚如次言：「长老阿难，慈悲怜愍，请来堵提耶子须婆之处，则甚幸也。」』如是言时，沙门阿难，如是告我曰：『童子！我今服用药石，而不适宜。然，明日依适宜之机会则往之。』如是，明日彼长老阿难，以见其宜，则来访。」</p>
<p>五</p>
<p>时，长老阿难，其夜过后，于午前着衣持鉢，以制多迦比丘为随行沙门，而往堵提耶子须婆之住处，至已，坐于所设之座。时，堵提耶子须婆詣近长老阿难，詣已，向长老阿难问讯，交谈亲善之语后，坐于一面。坐于一面之堵提耶子须婆，如是白长老阿难曰：</p>
<p>「尊者阿难，长久谨侍、奉事、近住彼尊者瞿昙。尊者阿难，知彼尊者瞿昙，劝道、令入、使诸众安立其处，所称讚之诸法。阿难！如何是彼尊者瞿昙所称讚之诸法、又劝导、令入，使此诸众安立于何处耶？」</p>
<p>六</p>
<p>「童子！彼世尊称讚三蕴。于此处劝导、令入、使诸众安立而住。三者何耶？乃圣戒蕴、圣定蕴、圣慧蕴是。童子！此等之三蕴，是彼世尊所称讚，又于其处劝导、令入、使诸众安立其处。」</p>
<p>「复次，阿难，彼尊者瞿昙，劝导、令入，使诸众安立而住，所称讚之戒蕴者何耶？」</p>
<p>七～二九</p>
<p>「童子！今如来出现于世，是阿罗汉……乃至……童子！比丘具足如是之戒蕴。〔广说如沙门果经第四〇～六三节〕。</p>
<p>三〇</p>
<p>童子！此所谓彼世尊，劝导、令入、使诸众安立其处，所称讚之圣戒蕴。然，于中〔佛法〕实有可应作者。」</p>
<p>「阿难！希有哉！阿难！未曾哉！阿难！此圣戒蕴是圆满，而非不圆满。阿难！我不见佛教以外之沙门、婆罗门有如是圆满之圣戒蕴。阿难！若佛教以外之沙门、婆罗门，于自己〔教团〕中，见有如是圆满之戒蕴者，则令彼等满足而〔如是〕念：『此等为我等〔所应〕办者已办矣，已逮得沙门之义，此以上，我等则无有所应作！』然，尊者阿难曰：『确实于此中，实有可应作者。』」</p>
<p>须婆经第一诵品　终</p></div>
<div class='div-other'><a id='mulu21' />
<p class='h2'>第二　诵品</p>
<p>一～一二</p>
<p>「又阿难！彼尊者瞿昙，劝导、令入、使诸众安立其处，所称讚之圣定蕴者何耶？」</p>
<p>「童子！比丘如何保护其诸根门耶？……乃至……由离生喜、乐、普洽全身〔广说如沙门果经六四～七六节〕。</p>
<p>一三</p>
<p>童子！比丘实离诸欲、离不善法已，尚有寻有伺，由离生喜、乐，具足初禪而住。彼实以初禪，由离生喜、乐、浸润、普徧充满、徧溢其身，由定生喜、乐，无不普洽彼全身。此亦于彼定中而有。</p>
<p>一四～一五</p>
<p>童子！更有比丘灭寻伺……乃至……无不普洽彼全身〔广说如同经七七～七八节〕。……乃至……此于彼定而有。</p>
<p>一六～一八</p>
<p>童子！更有比丘捨喜而住……乃至……无不普洽其全身〔参照同经七七～七八〕……乃至……此亦于彼定中而有。</p>
<p>一九</p>
<p>童子！此乃彼世尊，劝道、令入、使诸众安立其处，所称讚之圣定蕴。更于此中，实有所应作者。」</p>
<p>「阿难！希有哉！阿难！未曾有哉！阿难！此圣定蕴是圆满，而非不圆满。阿难！我不见佛教以外之沙门、婆罗门，有如是圆满之定蕴。阿难！若佛教以外之沙门、婆罗门，于自己〔教团〕中，见有如是圆满之定蕴者，则令彼满足而〔如是〕念：『此等为我等〔所应〕作者已作矣，已逮得沙门之义，此以上，我等则无有所应作。然，尊者阿难曰：「确实于此中，实有可应作者。」』」</p>
<p>二〇～二一</p>
<p>「复次，阿难！彼尊瞿昙，劝导、令入、使诸众安立其处，所称讚之慧蕴者何耶？」</p>
<p>「〔于此有比丘〕，如是心已寂静、纯淨……乃至……〔我之识<span class='corr'>与</span>此相关连者〕。〔广说如同经八三～八四节〕」</p>
<p>二二</p>
<p>「童子！比丘如是心寂静、纯淨、纯洁、无秽、远离随烦恼，柔软、堪忍、坚住，得不动时，其心倾注、导向智见，彼如是知：『我此身是色所成、四大所造、父母所生、饭粥所长养者，是无常、破坏、粉碎、断绝、坏灭之法，而我之识与此相关连，依此而存在者。』此亦于彼慧中而有。</p>
<p>二三～二四</p>
<p>彼如是心寂静……乃至……〔一切大肢、小肢〕及常异其他之身。〔广说如同经八五～八六节〕。</p>
<p>二五～三五</p>
<p>彼如是心寂静……乃至……证知：『更不来此生。』〔广说同经八七～九八节〕</p>
<p>三六</p>
<p>童子！比丘如是心寂静、纯淨、纯洁、无秽、远离随烦恼，柔软、堪忍、坚住，得不动时，其心倾注、导向漏尽智。彼如实知：『此是苦。』如实知：『此是苦之集。』如实知：『此是苦之灭。』如实知：『此是至灭苦之道。』如实知：『此是漏。』如实知：『此是漏之集。』如实知：『此是漏之灭。』如实知：『此是至漏灭之道。』如是知、如是见时，彼心从欲漏解脱、从有漏解脱、从无明漏解脱。于解脱时，解脱智生。证知：『〔我〕生已尽、梵行已立、所作已<span class='corr'>办</span>、不更来此生。』此亦于彼慧中而有。</p>
<p>三七</p>
<p>童子！此乃彼世尊，劝导、令入、使诸众安立其处，所称讚之圣慧蕴。于此中更无所作也。」</p>
<p>「阿难！希有哉！阿难！未曾有哉！复次，阿难！此圣慧蕴是圆满，而非不圆满。又阿难！我不见佛教以外之沙门、婆罗门有如是圆满之圣慧蕴。而于此中〔慧解脱〕实无更应作者。希有哉！尊师阿难！未曾有哉！尊师阿难！犹如扶起倒者，揭露覆盖者，迷者教示以道，闇中持来明灯，使有眼者见诸色。正如是，尊师阿难，以种种方便开示法。尊师阿难！于此，我归依世尊瞿昙，归依法及比丘僧伽。尊师阿难！愿摄受我、从今日始，至命终，归依为优婆塞。」</p></div></div>
</div><!-- end of div[@id='body'] -->
</body></html>
