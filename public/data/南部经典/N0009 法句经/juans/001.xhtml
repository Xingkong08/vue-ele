<html xmlns="http://www.w3.org/1999/xhtml">
<head>
  <title>法句经</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='div-other'><a id='mulu1' />
<p class='h1'>法句经</p>
<div class="lg">
<div class="lg-row">
<div class="lg-cell" style="text-indent:0em">归命彼世尊</div>
<div class="lg-cell" style="text-indent:5em">应供等觉者</div>
</div><!-- end of lg --></div>
<p class='head1'>一　双品</p>
<p>一</p>
<div class="lg" style="margin-left:2em">
<div class="lg-row"><div class="lg-cell">诸法意为导，意主意造作。人若染秽意，或语或〔身〕行，苦事则随彼，如轮随兽足。</div></div><!-- end of lg --></div>
<p>二</p>
<div class="lg" style="margin-left:2em">
<div class="lg-row"><div class="lg-cell">诸法意为导，意主意造作。人若清淨意、或语或〔身〕行，乐事则随彼，如影之随形。</div></div><!-- end of lg --></div>
<p>三</p>
<div class="lg" style="margin-left:2em">
<div class="lg-row"><div class="lg-cell">「彼骂我掷我，败我夺取我」，于怀如此念，忿怨事不息。</div></div><!-- end of lg --></div>
<p>四</p>
<div class="lg" style="margin-left:2em">
<div class="lg-row"><div class="lg-cell">「彼骂我掷我，败我夺取我」，不怀如是念，忿怨终自息。</div></div><!-- end of lg --></div>
<p>五</p>
<div class="lg" style="margin-left:2em">
<div class="lg-row"><div class="lg-cell">实于此世中，非以怨止怨，唯以〔忍〕止怨，此为古常法。</div></div><!-- end of lg --></div>
<p>六</p>
<div class="lg" style="margin-left:2em">
<div class="lg-row"><div class="lg-cell">彼人不晓悟：「我等终毁灭」。惟有此悟者，彼諍自然息。</div></div><!-- end of lg --></div>
<p>七</p>
<div class="lg" style="margin-left:2em">
<div class="lg-row"><div class="lg-cell">唯求享乐事，不摄护诸根，饮食无限度，怠惰不精勤，彼实为魔服，如风吹弱树。</div></div><!-- end of lg --></div>
<p>八</p>
<div class="lg" style="margin-left:2em">
<div class="lg-row"><div class="lg-cell">不求享乐事，善护摄诸根，饮食有限度，信念又精勤，魔王不胜彼，如风吹岩山。</div></div><!-- end of lg --></div>
<p>九</p>
<div class="lg" style="margin-left:2em">
<div class="lg-row"><div class="lg-cell">虽为缠袈<span class="corr">裟</span>，不脱垢浊者，无真实克己，不应缠袈<span class="corr">裟</span>。</div></div><!-- end of lg --></div>
<p>一〇</p>
<div class="lg" style="margin-left:2em">
<div class="lg-row"><div class="lg-cell">离弃诸垢浊，善住于戒律，真实以克己，彼应缠袈<span class="corr">裟</span>。</div></div><!-- end of lg --></div>
<p>一一</p>
<div class="lg" style="margin-left:2em">
<div class="lg-row"><div class="lg-cell">非真思为真，真实为非真，住于邪思惟，则不达真实。</div></div><!-- end of lg --></div>
<p>一二</p>
<div class="lg" style="margin-left:2em">
<div class="lg-row"><div class="lg-cell">于真知为真，非真知非真，住于正思惟，能达于真实。</div></div><!-- end of lg --></div>
<p>一三</p>
<div class="lg" style="margin-left:2em">
<div class="lg-row"><div class="lg-cell">粗茸劣家屋，必受雨漏浸，如此不修心，贪欲则浸入。</div></div><!-- end of lg --></div>
<p>一四</p>
<div class="lg" style="margin-left:2em">
<div class="lg-row"><div class="lg-cell">善茸精家屋，不受雨漏浸，如此善修心，贪欲不浸入。</div></div><!-- end of lg --></div>
<p>一五</p>
<div class="lg" style="margin-left:2em">
<div class="lg-row"><div class="lg-cell">现世于此悲，死后他世悲，造诸恶业者，两世皆忧悲。见自秽业已，彼悲彼苦恼。</div></div><!-- end of lg --></div>
<p>一六</p>
<div class="lg" style="margin-left:2em">
<div class="lg-row"><div class="lg-cell">现世于此喜，死后他世欢，造诸善业者，两世皆欢喜。见自淨业已，彼乐彼欢喜。</div></div><!-- end of lg --></div>
<p>一七</p>
<div class="lg" style="margin-left:2em">
<div class="lg-row"><div class="lg-cell">现世于此苦，死后他世苦，造诸恶业者，两世皆受苦。谓：「今悲我作恶，堕恶趣更苦。」</div></div><!-- end of lg --></div>
<p>一八</p>
<div class="lg" style="margin-left:2em">
<div class="lg-row"><div class="lg-cell">现世于此喜，死后他世欢，造诸善业者，两世皆欢喜。谓：「今造善业喜，往善趣更喜。」</div></div><!-- end of lg --></div>
<p>一九</p>
<div class="lg" style="margin-left:2em">
<div class="lg-row"><div class="lg-cell">纵多诵经典，放逸不实行，如牧算他牛，不入真沙门。</div></div><!-- end of lg --></div>
<p>二〇</p>
<div class="lg" style="margin-left:2em">
<div class="lg-row"><div class="lg-cell">虽诵经典少，举止遵法行，具足正智识，弃灭贪瞋痴，善淨心解脱，捨离此世欲，此世或他世，入真沙门列。</div></div><!-- end of lg --></div></div>
<div class='div-other'><a id='mulu2' />
<p class='h1'>二　不放逸品</p>
<p>二一</p>
<div class="lg" style="margin-left:2em">
<div class="lg-row"><div class="lg-cell">不逸不死道，放逸为死路。不放逸不死，逸者如死尸。</div></div><!-- end of lg --></div>
<p>二二</p>
<div class="lg" style="margin-left:2em">
<div class="lg-row"><div class="lg-cell">智者悟此理，所行不放逸。不放逸者乐，喜乐圣者境。</div></div><!-- end of lg --></div>
<p>二三</p>
<div class="lg" style="margin-left:2em">
<div class="lg-row"><div class="lg-cell">贤者常坚忍，勇猛修禪定，离軛获安稳，得无上涅槃。</div></div><!-- end of lg --></div>
<p>二四</p>
<div class="lg" style="margin-left:2em">
<div class="lg-row"><div class="lg-cell">奋励常正虑，淨行能制己，正法而生活，不逸善誉增。</div></div><!-- end of lg --></div>
<p>二五</p>
<div class="lg" style="margin-left:2em">
<div class="lg-row"><div class="lg-cell">奋励不放逸，胜己自调御，贤者自作洲，免没于瀑流。</div></div><!-- end of lg --></div>
<p>二六</p>
<div class="lg" style="margin-left:2em">
<div class="lg-row"><div class="lg-cell">痴钝愚昧人，耽溺于放逸，智者不放逸，如〔护〕最上宝。</div></div><!-- end of lg --></div>
<p>二七</p>
<div class="lg" style="margin-left:2em">
<div class="lg-row"><div class="lg-cell">勿耽于放逸，勿嗜爱欲乐。唯勤住禪定，始得大安乐。</div></div><!-- end of lg --></div>
<p>二八</p>
<div class="lg" style="margin-left:2em">
<div class="lg-row"><div class="lg-cell">智者无放逸，除逸时无忧，圣者登慧阁，观察愚多忧，如立于高山，俯视地上物。</div></div><!-- end of lg --></div>
<p>二九</p>
<div class="lg" style="margin-left:2em">
<div class="lg-row"><div class="lg-cell">放逸中无逸，睡众中独醒，智人如骏马，駑駻所不及。</div></div><!-- end of lg --></div>
<p>三〇</p>
<div class="lg" style="margin-left:2em">
<div class="lg-row"><div class="lg-cell">摩伽婆无逸，得天之主位。人讚不放逸，放逸常被责。</div></div><!-- end of lg --></div>
<p>三一</p>
<div class="lg" style="margin-left:2em">
<div class="lg-row"><div class="lg-cell">比丘乐不逸，又畏于放逸，犹如猛火炎，烧除大小缚。</div></div><!-- end of lg --></div>
<p>三二</p>
<div class="lg" style="margin-left:2em">
<div class="lg-row"><div class="lg-cell">比丘乐不逸，又畏于放逸，彼既近涅槃，决无退堕事。</div></div><!-- end of lg --></div>
<div class='div-other'><a id='mulu3' />
<p class='h2'>三　心品</p>
<p>三三</p>
<div class="lg" style="margin-left:2em">
<div class="lg-row"><div class="lg-cell">摇动变易心，难护难制服，智者令调直，如匠矫直箭。</div></div><!-- end of lg --></div>
<p>三四</p>
<div class="lg" style="margin-left:2em">
<div class="lg-row"><div class="lg-cell">水中鱼离栖，弃投陆地上，如是心战慄，离脱魔世界。</div></div><!-- end of lg --></div>
<p>三五</p>
<div class="lg" style="margin-left:2em">
<div class="lg-row"><div class="lg-cell">心轻随欲转，操动难制服，善哉心调御，调御得安乐。</div></div><!-- end of lg --></div>
<p>三六</p>
<div class="lg" style="margin-left:2em">
<div class="lg-row"><div class="lg-cell">心转随欲转，微妙猛难见，智者当护心，护心得安乐。</div></div><!-- end of lg --></div>
<p>三七</p>
<div class="lg" style="margin-left:2em">
<div class="lg-row"><div class="lg-cell">远行与独动，无形隐胸窟，若谁制彼心，脱出魔繫缚。</div></div><!-- end of lg --></div>
<p>三八</p>
<div class="lg" style="margin-left:2em">
<div class="lg-row"><div class="lg-cell">若心不安定，不辨于正法，信念不坚者，智慧不成满。</div></div><!-- end of lg --></div>
<p>三九</p>
<div class="lg" style="margin-left:2em">
<div class="lg-row"><div class="lg-cell">若得心无恼，亦无思虑惑，超脱善与恶，觉者无恐怖。</div></div><!-- end of lg --></div>
<p>四〇</p>
<div class="lg" style="margin-left:2em">
<div class="lg-row"><div class="lg-cell">知身如水瓮，心安如城廓，慧剑击魔王，守视真懈怠。</div></div><!-- end of lg --></div>
<p>四一</p>
<div class="lg" style="margin-left:2em">
<div class="lg-row"><div class="lg-cell">此身实不久，当置于地上，被弃无意识，无用如木片。</div></div><!-- end of lg --></div>
<p>四二</p>
<div class="lg" style="margin-left:2em">
<div class="lg-row"><div class="lg-cell">仇敌对仇敌，怨家对怨家，若心住邪行，恶业更增大。</div></div><!-- end of lg --></div>
<p>四三</p>
<div class="lg" style="margin-left:2em">
<div class="lg-row"><div class="lg-cell">〔善〕非父母作，亦非亲属作，若心住正道，善恶更增大。</div></div><!-- end of lg --></div></div>
<div class='div-other'><a id='mulu4' />
<p class='h2'>四　华品</p>
<p>四四</p>
<div class="lg" style="margin-left:2em">
<div class="lg-row"><div class="lg-cell">谁服此地界，阎魔与天界，谁集妙法句？如熟匠〔摘〕华。</div></div><!-- end of lg --></div>
<p>四五</p>
<div class="lg" style="margin-left:2em">
<div class="lg-row"><div class="lg-cell">有学服地界，阎魔与天界，有学集法句，如熟匠摘华。</div></div><!-- end of lg --></div>
<p>四六</p>
<div class="lg" style="margin-left:2em">
<div class="lg-row"><div class="lg-cell">知身譬泡沫，悟此同幻影，灭魔王华箭，将无死王见。</div></div><!-- end of lg --></div>
<p>四七</p>
<div class="lg" style="margin-left:2em">
<div class="lg-row"><div class="lg-cell">摘集诸华人，其人心贪着，死神将捉去，宛如眠村落，瀑流〔漂荡〕去。</div></div><!-- end of lg --></div>
<p>四八</p>
<div class="lg" style="margin-left:2em">
<div class="lg-row"><div class="lg-cell">摘集诸华人，其人心贪着，贪欲无厌足，实被死王伏。</div></div><!-- end of lg --></div>
<p>四九</p>
<div class="lg" style="margin-left:2em">
<div class="lg-row"><div class="lg-cell">圣者入村落，犹如蜂採华，不害色与香，唯取甘蜜去。</div></div><!-- end of lg --></div>
<p>五〇</p>
<div class="lg" style="margin-left:2em">
<div class="lg-row"><div class="lg-cell">不〔观〕他人过，他人作不作，唯观自己行，或作或未作。</div></div><!-- end of lg --></div>
<p>五一</p>
<div class="lg" style="margin-left:2em">
<div class="lg-row"><div class="lg-cell">犹如美妙华，色豔而无香，善说无实行，彼终无结果。</div></div><!-- end of lg --></div>
<p>五二</p>
<div class="lg" style="margin-left:2em">
<div class="lg-row"><div class="lg-cell">犹如美妙华，色豔而芳香，善说有实行，彼终有结果。</div></div><!-- end of lg --></div>
<p>五三</p>
<div class="lg" style="margin-left:2em">
<div class="lg-row"><div class="lg-cell">如由堆诸华，得造众华鬘，一生之为人，应作诸善事。</div></div><!-- end of lg --></div>
<p>五四</p>
<div class="lg" style="margin-left:2em">
<div class="lg-row"><div class="lg-cell">华香不逆风，栴檀多伽罗，末利香亦然。德香逆风芬，彼正人之薰，普闻一切方。</div></div><!-- end of lg --></div>
<p>五五</p>
<div class="lg" style="margin-left:2em">
<div class="lg-row"><div class="lg-cell">栴檀多伽罗，越系基青莲，此等诸香中，戒香最为胜。</div></div><!-- end of lg --></div>
<p>五六</p>
<div class="lg" style="margin-left:2em">
<div class="lg-row"><div class="lg-cell">栴檀多伽罗，此等香轻微，持戒香最上，薰香诸天间。</div></div><!-- end of lg --></div>
<p>五七</p>
<div class="lg" style="margin-left:2em">
<div class="lg-row"><div class="lg-cell">成就诸戒行，住于不放逸，正智解脱者，魔王不能近。</div></div><!-- end of lg --></div>
<p>五八</p>
<div class="lg" style="margin-left:2em">
<div class="lg-row"><div class="lg-cell">犹如尘秽聚，被弃于大道，莲华生其中，悦意而芳香。</div></div><!-- end of lg --></div>
<p>五九</p>
<div class="lg" style="margin-left:2em">
<div class="lg-row"><div class="lg-cell">如此尘聚等，盲昧凡夫中，正觉者弟子，以智慧光辉。</div></div><!-- end of lg --></div></div>
<div class='div-other'><a id='mulu5' />
<p class='h2'>五　愚品</p>
<p>六〇</p>
<div class="lg" style="margin-left:2em">
<div class="lg-row"><div class="lg-cell">不眠者夜长，疲者由旬长，不知达正法，愚者流转长。</div></div><!-- end of lg --></div>
<p>六一</p>
<div class="lg" style="margin-left:2em">
<div class="lg-row"><div class="lg-cell">若得不胜己为友，与己相等者亦然，宁可坚决之独行，不与愚者为伴侣。</div></div><!-- end of lg --></div>
<p>六二</p>
<div class="lg" style="margin-left:2em">
<div class="lg-row"><div class="lg-cell">「此我子我财」，愚者常烦恼。我且非有我，何况子与财？</div></div><!-- end of lg --></div>
<p>六三</p>
<div class="lg" style="margin-left:2em">
<div class="lg-row"><div class="lg-cell">愚者自知愚，彼已是智人，愚者自为智，实称真愚者。</div></div><!-- end of lg --></div>
<p>六四</p>
<div class="lg" style="margin-left:2em">
<div class="lg-row"><div class="lg-cell">愚者虽终生，亲近于贤人，不了达正法，如匙嚐羹味。</div></div><!-- end of lg --></div>
<p>六五</p>
<div class="lg" style="margin-left:2em">
<div class="lg-row"><div class="lg-cell">纵然须臾间，亲近于智者，能达于正法，如舌嚐羹味。</div></div><!-- end of lg --></div>
<p>六六</p>
<div class="lg" style="margin-left:2em">
<div class="lg-row"><div class="lg-cell">愚者之无知，与自仇敌行，造作诸恶业，齎得众苦果。</div></div><!-- end of lg --></div>
<p>六七</p>
<div class="lg" style="margin-left:2em">
<div class="lg-row"><div class="lg-cell">自作不善业，作已生后悔，哭泣泪满面，当得受业果。</div></div><!-- end of lg --></div>
<p>六八</p>
<div class="lg" style="margin-left:2em">
<div class="lg-row"><div class="lg-cell">若自作善业，作已不后悔，欢喜而愉悦，应得受善果。</div></div><!-- end of lg --></div>
<p>六九</p>
<div class="lg" style="margin-left:2em">
<div class="lg-row"><div class="lg-cell">恶业未熟间，愚者思如蜜，恶业成熟时，愚者彼受苦。</div></div><!-- end of lg --></div>
<p>七〇</p>
<div class="lg" style="margin-left:2em">
<div class="lg-row"><div class="lg-cell">愚者月复月，虽唯取少食，似草之尖端，〔功德〕不值思法者，十六分之一。</div></div><!-- end of lg --></div>
<p>七一</p>
<div class="lg" style="margin-left:2em">
<div class="lg-row"><div class="lg-cell">犹如拘牛乳，不立即凝固，愚者造恶业，不即感恶果，业力随其后，如火灰复燃。</div></div><!-- end of lg --></div>
<p>七二</p>
<div class="lg" style="margin-left:2em">
<div class="lg-row"><div class="lg-cell">愚者求知识，反而成灾厄，破碎彼头首，毁灭其幸福。</div></div><!-- end of lg --></div>
<p>七三</p>
<div class="lg" style="margin-left:2em">
<div class="lg-row"><div class="lg-cell">愚者欲虚名，僧中作上座，僧院居上位，他人求供养。</div></div><!-- end of lg --></div>
<p>七四</p>
<div class="lg" style="margin-left:2em">
<div class="lg-row"><div class="lg-cell">「僧俗皆共知，此事由我作，无论大小事，应从于我意」，此为愚者想，贪慢心增长。</div></div><!-- end of lg --></div>
<p>七五</p>
<div class="lg" style="margin-left:2em">
<div class="lg-row"><div class="lg-cell">一则导世利，一则导涅槃，佛弟子比丘，如是应了知，莫贪世尊敬，专注于远离。</div></div><!-- end of lg --></div></div>
<div class='div-other'><a id='mulu6' />
<p class='h2'>六　贤品</p>
<p>七六</p>
<div class="lg" style="margin-left:2em">
<div class="lg-row"><div class="lg-cell">如见彼智者，能指责罪过，当与彼交往，犹如知识者，能指示宝藏。常与彼交往，有善而无恶。</div></div><!-- end of lg --></div>
<p>七七</p>
<div class="lg" style="margin-left:2em">
<div class="lg-row"><div class="lg-cell">训诫与教示，阻不当恶事。善者爱此人，而成恶人憎。</div></div><!-- end of lg --></div>
<p>七八</p>
<div class="lg" style="margin-left:2em">
<div class="lg-row"><div class="lg-cell">勿与恶友交，勿友下劣者，应与善友交，应友最上士。</div></div><!-- end of lg --></div>
<p>七九</p>
<div class="lg" style="margin-left:2em">
<div class="lg-row"><div class="lg-cell">以饮法〔水〕者，清澄心快适，贤者常喜乐，圣者所说法。</div></div><!-- end of lg --></div>
<p>八〇</p>
<div class="lg" style="margin-left:2em">
<div class="lg-row"><div class="lg-cell">治水者导水，箭匠之矫箭，木匠之绳木，贤者自调御。</div></div><!-- end of lg --></div>
<p>八一</p>
<div class="lg" style="margin-left:2em">
<div class="lg-row"><div class="lg-cell">犹如坚居岩，不为风所摇，毁谤及讚誉，贤者不为动。</div></div><!-- end of lg --></div>
<p>八二</p>
<div class="lg" style="margin-left:2em">
<div class="lg-row"><div class="lg-cell">犹如深之池，静明而澄清，贤者闻法已，如是心澄清。</div></div><!-- end of lg --></div>
<p>八三</p>
<div class="lg" style="margin-left:2em">
<div class="lg-row"><div class="lg-cell">善人离诸欲，不语诸欲事，苦乐所不触，贤者无喜忧。</div></div><!-- end of lg --></div>
<p>八四</p>
<div class="lg" style="margin-left:2em">
<div class="lg-row"><div class="lg-cell">无论自或他，不求子与财，及望诸国土，不欲以非法，求自己繁荣。此为彼具戒，智慧正法人。</div></div><!-- end of lg --></div>
<p>八五</p>
<div class="lg" style="margin-left:2em">
<div class="lg-row"><div class="lg-cell">于此人间中，达彼岸者少，其他诸众生，徘徊此边岸。</div></div><!-- end of lg --></div>
<p>八六</p>
<div class="lg" style="margin-left:2em">
<div class="lg-row"><div class="lg-cell">善能说法者，及依正法行，将能达彼岸，度难度之境。</div></div><!-- end of lg --></div>
<p>八七</p>
<div class="lg" style="margin-left:2em">
<div class="lg-row"><div class="lg-cell">应弃黑恶法，贤者修白法，由家到无家，喜独处不易。</div></div><!-- end of lg --></div>
<p>八八</p>
<div class="lg" style="margin-left:2em">
<div class="lg-row"><div class="lg-cell">应求是法乐，弃欲无所有，智者自清淨，心离诸垢秽。</div></div><!-- end of lg --></div>
<p>八九</p>
<div class="lg" style="margin-left:2em">
<div class="lg-row"><div class="lg-cell">菩提之支分，正心而修习，弃捨诸执着，远离爱贪欲，灭尽而光耀，现世得涅槃。</div></div><!-- end of lg --></div></div>
<div class='div-other'><a id='mulu7' />
<p class='h2'>七　阿罗汉品</p>
<p>九〇</p>
<div class="lg" style="margin-left:2em">
<div class="lg-row"><div class="lg-cell">有为路尽无忧患，一切〔烦恼〕已解脱，断尽一切之繫缚，此人已无忧苦恼。</div></div><!-- end of lg --></div>
<p>九一</p>
<div class="lg" style="margin-left:2em">
<div class="lg-row"><div class="lg-cell">正念出家者，彼不喜在家。如鹅离池去，彼等弃水家。</div></div><!-- end of lg --></div>
<p>九二</p>
<div class="lg" style="margin-left:2em">
<div class="lg-row"><div class="lg-cell">彼等无蓄积，于食知正念，空无相解脱，为彼所行道，如鸟飞虚空，足迹不可得。</div></div><!-- end of lg --></div>
<p>九三</p>
<div class="lg" style="margin-left:2em">
<div class="lg-row"><div class="lg-cell">彼灭尽烦恼，亦不贪饮食，空无相解脱，为彼所行迹，如鸟飞虚空，足迹不可得。</div></div><!-- end of lg --></div>
<p>九四</p>
<div class="lg" style="margin-left:2em">
<div class="lg-row"><div class="lg-cell">诸根归寂静，如御善调马，断慢无烦恼，天人所羡慕。</div></div><!-- end of lg --></div>
<p>九五</p>
<div class="lg" style="margin-left:2em">
<div class="lg-row"><div class="lg-cell">敬虔之圣者，忍辱如大地，又似坚居幢，如无污泥地，斯人无轮迴。</div></div><!-- end of lg --></div>
<p>九六</p>
<div class="lg" style="margin-left:2em">
<div class="lg-row"><div class="lg-cell">圣者意寂静，语与业寂静，正直而解脱，如是得安稳。</div></div><!-- end of lg --></div>
<p>九七</p>
<div class="lg" style="margin-left:2em">
<div class="lg-row"><div class="lg-cell">无信悟无为，断繫因永灭，捨弃诸贪欲，实成最上士。</div></div><!-- end of lg --></div>
<p>九八</p>
<div class="lg" style="margin-left:2em">
<div class="lg-row"><div class="lg-cell">于村落森林，平地或丘陵，阿罗汉住处，其地则可爱。</div></div><!-- end of lg --></div>
<p>九九</p>
<div class="lg" style="margin-left:2em">
<div class="lg-row"><div class="lg-cell">森林其可爱，众人所不乐，彼喜离欲乐，不求诸欲乐。</div></div><!-- end of lg --></div></div>
<div class='div-other'><a id='mulu8' />
<p class='h2'>八　千品</p>
<p>一〇〇</p>
<div class="lg" style="margin-left:2em">
<div class="lg-row"><div class="lg-cell">纵聚一千言，若无意义者，不如一义语，闻而得寂静。</div></div><!-- end of lg --></div>
<p>一〇一</p>
<div class="lg" style="margin-left:2em">
<div class="lg-row"><div class="lg-cell">纵聚千句偈，若无意义者，不如一句偈，闻而得寂静。</div></div><!-- end of lg --></div>
<p>一〇二</p>
<div class="lg" style="margin-left:2em">
<div class="lg-row"><div class="lg-cell">虽诵百句偈，若无意义者，不如一句偈，闻而得寂静。</div></div><!-- end of lg --></div>
<p>一〇三</p>
<div class="lg" style="margin-left:2em">
<div class="lg-row"><div class="lg-cell">彼于战场上，虽胜百万人，未若克己者，战士之最上。</div></div><!-- end of lg --></div>
<p>一〇四</p>
<div class="lg" style="margin-left:2em">
<div class="lg-row"><div class="lg-cell">能克服自己，实胜过他人。若有克己者，常为自制御。</div></div><!-- end of lg --></div>
<p>一〇五</p>
<div class="lg" style="margin-left:2em">
<div class="lg-row"><div class="lg-cell">天神乾闥婆，魔王或梵天，皆遭于败北，不能胜此人。</div></div><!-- end of lg --></div>
<p>一〇六</p>
<div class="lg" style="margin-left:2em">
<div class="lg-row"><div class="lg-cell">月月投千金，供牺祀百年，不若须臾间，供养修己者，如是此供养，胜祭祀百年。</div></div><!-- end of lg --></div>
<p>一〇七</p>
<div class="lg" style="margin-left:2em">
<div class="lg-row"><div class="lg-cell">若人于林中，事火一百年，不若须臾间，供养修己者，如是此供养，胜祭祀百年。</div></div><!-- end of lg --></div>
<p>一〇八</p>
<div class="lg" style="margin-left:2em">
<div class="lg-row"><div class="lg-cell">若人于世间，求福一年间，供牺牲祭祀，彼一切功德，不值四分一，礼敬正直者〔阿罗汉〕。</div></div><!-- end of lg --></div>
<p>一〇九</p>
<div class="lg" style="margin-left:2em">
<div class="lg-row"><div class="lg-cell">守乐敬礼者，常尊于长上，增长四种法：寿、美、乐与力。</div></div><!-- end of lg --></div>
<p>一一〇</p>
<div class="lg" style="margin-left:2em">
<div class="lg-row"><div class="lg-cell">若人百岁寿，破戒无三昧，不如生一日，持戒住禪定。</div></div><!-- end of lg --></div>
<p>一一一</p>
<div class="lg" style="margin-left:2em">
<div class="lg-row"><div class="lg-cell">若人百岁寿，无智无三昧，不如生一日，具慧住禪定。</div></div><!-- end of lg --></div>
<p>一一二</p>
<div class="lg" style="margin-left:2em">
<div class="lg-row"><div class="lg-cell">若人百岁寿，怠惰不精进，不如生一日，坚固行精进。</div></div><!-- end of lg --></div>
<p>一一三</p>
<div class="lg" style="margin-left:2em">
<div class="lg-row"><div class="lg-cell">若人百岁寿，不见生灭法，不如生一日，得见生灭法。</div></div><!-- end of lg --></div>
<p>一一四</p>
<div class="lg" style="margin-left:2em">
<div class="lg-row"><div class="lg-cell">若人百岁寿，不见不死道，不如生一日，得见不死道。</div></div><!-- end of lg --></div>
<p>一一五</p>
<div class="lg" style="margin-left:2em">
<div class="lg-row"><div class="lg-cell">若人百岁寿，不见最上法，不如生一日，得见最上法。</div></div><!-- end of lg --></div></div>
<div class='div-other'><a id='mulu9' />
<p class='h2'>九　恶品</p>
<p>一一六</p>
<div class="lg" style="margin-left:2em">
<div class="lg-row"><div class="lg-cell">应急速为善，远离罪恶心。懈怠作善者，其心则喜恶。</div></div><!-- end of lg --></div>
<p>一一七</p>
<div class="lg" style="margin-left:2em">
<div class="lg-row"><div class="lg-cell">人纵作恶已，不应重重作；勿喜于作恶，积恶则受苦。</div></div><!-- end of lg --></div>
<p>一一八</p>
<div class="lg" style="margin-left:2em">
<div class="lg-row"><div class="lg-cell">若人作善已，应复重重作；应喜于作善，积善受快乐。</div></div><!-- end of lg --></div>
<p>一一九</p>
<div class="lg" style="margin-left:2em">
<div class="lg-row"><div class="lg-cell">恶业未成熟，恶者见为福，恶业成熟时，恶人始见苦。</div></div><!-- end of lg --></div>
<p>一二〇</p>
<div class="lg" style="margin-left:2em">
<div class="lg-row"><div class="lg-cell">善业未成熟，善人见为苦，善业成熟时，善人方见福。</div></div><!-- end of lg --></div>
<p>一二一</p>
<div class="lg" style="margin-left:2em">
<div class="lg-row"><div class="lg-cell">勿轻视小恶，云：「我不招报」，依水点滴落，亦可满水瓶。愚者盈其恶，微微少许积。</div></div><!-- end of lg --></div>
<p>一二二</p>
<div class="lg" style="margin-left:2em">
<div class="lg-row"><div class="lg-cell">勿轻视小善，云：「我不招报」，于水点滴落，亦可满水瓶。贤者盈其善，微微少许积。</div></div><!-- end of lg --></div>
<p>一二三</p>
<div class="lg" style="margin-left:2em">
<div class="lg-row"><div class="lg-cell">商人避危道，伴少财宝多，受生避毒品，避恶业亦然。</div></div><!-- end of lg --></div>
<p>一二四</p>
<div class="lg" style="margin-left:2em">
<div class="lg-row"><div class="lg-cell">若如无疮手，其心可捉毒，无疮毒不患，不作者无恶。</div></div><!-- end of lg --></div>
<p>一二五</p>
<div class="lg" style="margin-left:2em">
<div class="lg-row"><div class="lg-cell">若害无邪人，清淨无秽者，恶反及愚人，如逆风扬尘。</div></div><!-- end of lg --></div>
<p>一二六</p>
<div class="lg" style="margin-left:2em">
<div class="lg-row"><div class="lg-cell">有人宿胎中，造恶堕地狱；正直昇天界，漏尽证涅槃。</div></div><!-- end of lg --></div>
<p>一二七</p>
<div class="lg" style="margin-left:2em">
<div class="lg-row"><div class="lg-cell">无论虚空及海中，或入山间之洞窟，欲求逃脱恶业者，世间实无有是处。</div></div><!-- end of lg --></div>
<p>一二八</p>
<div class="lg" style="margin-left:2em">
<div class="lg-row"><div class="lg-cell">无论虚空及海中，或入山间之洞窟，欲求不为死魔制，世间实无有是处。</div></div><!-- end of lg --></div></div>
<div class='div-other'><a id='mulu10' />
<p class='h2'>一〇　刀杖品</p>
<p>一二九</p>
<div class="lg" style="margin-left:2em">
<div class="lg-row"><div class="lg-cell">一切畏刀杖，一切皆惧死，以自量比较，勿杀教他杀。</div></div><!-- end of lg --></div>
<p>一三〇</p>
<div class="lg" style="margin-left:2em">
<div class="lg-row"><div class="lg-cell">一切畏刀杖，一切皆爱生，以自量比较，勿杀教他杀。</div></div><!-- end of lg --></div>
<p>一三一</p>
<div class="lg" style="margin-left:2em">
<div class="lg-row"><div class="lg-cell">欲自安乐者，刀杖害有情，但求自己乐，后世乐难得。</div></div><!-- end of lg --></div>
<p>一三二</p>
<div class="lg" style="margin-left:2em">
<div class="lg-row"><div class="lg-cell">欲自安乐者，不以刀杖害，以求自己乐，后世得安乐。</div></div><!-- end of lg --></div>
<p>一三三</p>
<div class="lg" style="margin-left:2em">
<div class="lg-row"><div class="lg-cell">对人莫言粗暴语，汝已言者返言汝。忿<span class="corr">怒</span>之言实甚痛，刀杖互击可触汝。</div></div><!-- end of lg --></div>
<p>一三四</p>
<div class="lg" style="margin-left:2em">
<div class="lg-row"><div class="lg-cell">汝若破铜锣，自默而不言，既得涅槃道，汝无忿怒諍。</div></div><!-- end of lg --></div>
<p>一三五</p>
<div class="lg" style="margin-left:2em">
<div class="lg-row"><div class="lg-cell">如牧者以杖，驱牛至牧场，如是老与死，驱逐有情命。</div></div><!-- end of lg --></div>
<p>一三六</p>
<div class="lg" style="margin-left:2em">
<div class="lg-row"><div class="lg-cell">愚者作恶业，却不能自知，痴者感业苦，如以火自烧。</div></div><!-- end of lg --></div>
<p>一三七</p>
<div class="lg" style="margin-left:2em">
<div class="lg-row"><div class="lg-cell">若以刀杖害，无罪无邪人，十事中一事，忽然彼应遇。</div></div><!-- end of lg --></div>
<p>一三八</p>
<div class="lg" style="margin-left:2em">
<div class="lg-row"><div class="lg-cell">剧烈苦〔失财〕，身体受毁损，或为重病逼，乃至心错乱。</div></div><!-- end of lg --></div>
<p>一三九</p>
<div class="lg" style="margin-left:2em">
<div class="lg-row"><div class="lg-cell">或由王迫害，或遇诬重罪，或亲族离散，或破灭财产。</div></div><!-- end of lg --></div>
<p>一四〇</p>
<div class="lg" style="margin-left:2em">
<div class="lg-row"><div class="lg-cell">或彼之家屋，遭遇却火烧，愚者身灭后，堕入于地狱。</div></div><!-- end of lg --></div>
<p>一四一</p>
<div class="lg" style="margin-left:2em">
<div class="lg-row"><div class="lg-cell">裸行螺髻者，污泥及断食，卧地自尘身，蹲踞不住立，不断疑惑人，无得清淨事。</div></div><!-- end of lg --></div>
<p>一四二</p>
<div class="lg" style="margin-left:2em">
<div class="lg-row"><div class="lg-cell">其身住寂静，调御心自制，必然持梵行，不以诸刀杖，加害诸有情，彼为婆罗门，彼则是沙门，彼则是比丘。</div></div><!-- end of lg --></div>
<p>一四三</p>
<div class="lg" style="margin-left:2em">
<div class="lg-row"><div class="lg-cell">惭愧自制者，此世所少有，如良马避鞭，彼善避诽辱。</div></div><!-- end of lg --></div>
<p>一四四</p>
<div class="lg" style="margin-left:2em">
<div class="lg-row"><div class="lg-cell">如良马加鞭，当奋励努力，以信戒精进，乃至住禪定，善识别正法，以及明行足，汝念当勿忘，消灭大穷苦！</div></div><!-- end of lg --></div>
<p>一四五</p>
<div class="lg" style="margin-left:2em">
<div class="lg-row"><div class="lg-cell">治水者导水，箭匠之矫箭，木匠之绳木，德者自调御。</div></div><!-- end of lg --></div></div>
<div class='div-other'><a id='mulu11' />
<p class='h2'>一一　老品</p>
<p>一四六</p>
<div class="lg" style="margin-left:2em">
<div class="lg-row"><div class="lg-cell">世常燃烧中，有何喜何歎！汝等黑暗蔽，何不求光明？</div></div><!-- end of lg --></div>
<p>一四七</p>
<div class="lg" style="margin-left:2em">
<div class="lg-row"><div class="lg-cell">汝观粉饰身，疮伤骨积集，病患多思惟，非坚常住者。</div></div><!-- end of lg --></div>
<p>一四八</p>
<div class="lg" style="margin-left:2em">
<div class="lg-row"><div class="lg-cell">此衰老形骸，病巢而易坏，秽聚必毁灭，有生终必死。</div></div><!-- end of lg --></div>
<p>一四九</p>
<div class="lg" style="margin-left:2em">
<div class="lg-row"><div class="lg-cell">犹如葫芦瓜，秋至将散弃，骸骨成鸽色，观此有何乐？</div></div><!-- end of lg --></div>
<p>一五〇</p>
<div class="lg" style="margin-left:2em">
<div class="lg-row"><div class="lg-cell">此城骨所造，涂以血与肉，藏着老与死，及虚伪与慢。</div></div><!-- end of lg --></div>
<p>一五一</p>
<div class="lg" style="margin-left:2em">
<div class="lg-row"><div class="lg-cell">美饰王车亦必朽，肉体老迈终亦然，唯善人法无老事，善人相传与善人。</div></div><!-- end of lg --></div>
<p>一五二</p>
<div class="lg" style="margin-left:2em">
<div class="lg-row"><div class="lg-cell">寡闻之愚人，生来如牡牛，增长彼筋肉，无增彼智慧。</div></div><!-- end of lg --></div>
<p>一五三</p>
<div class="lg" style="margin-left:2em">
<div class="lg-row"><div class="lg-cell">经多生流转，予求作屋者，但未得见之，受苦再再生。</div></div><!-- end of lg --></div>
<p>一五四</p>
<div class="lg" style="margin-left:2em">
<div class="lg-row"><div class="lg-cell">已见作屋者！勿再为造屋，椽桷皆毁坏，栋梁被摧折，得灭尽爱欲，心既证无为。</div></div><!-- end of lg --></div>
<p>一五五</p>
<div class="lg" style="margin-left:2em">
<div class="lg-row"><div class="lg-cell">壮时不得财，亦不修梵行，如池边老鷺，无鱼而死灭。</div></div><!-- end of lg --></div>
<p>一五六</p>
<div class="lg" style="margin-left:2em">
<div class="lg-row"><div class="lg-cell">壮时未获财，亦不修梵行，卧如破折弓，思叹于过去。</div></div><!-- end of lg --></div></div>
<div class='div-other'><a id='mulu12' />
<p class='h2'>一二　自己品</p>
<p>一五七</p>
<div class="lg" style="margin-left:2em">
<div class="lg-row"><div class="lg-cell">若人知自爱，应善自保护，三时中一时，智者应觉醒。</div></div><!-- end of lg --></div>
<p>一五八</p>
<div class="lg" style="margin-left:2em">
<div class="lg-row"><div class="lg-cell">首先于自己，安置正法道，然后诲他人，贤者将无过。</div></div><!-- end of lg --></div>
<p>一五九</p>
<div class="lg" style="margin-left:2em">
<div class="lg-row"><div class="lg-cell">若欲诲他者，应如自己行，自制可制他，制己实最难。</div></div><!-- end of lg --></div>
<p>一六〇</p>
<div class="lg" style="margin-left:2em">
<div class="lg-row"><div class="lg-cell">自为自依怙，他人何可依？自己善调御，获得难依所。</div></div><!-- end of lg --></div>
<p>一六一</p>
<div class="lg" style="margin-left:2em">
<div class="lg-row"><div class="lg-cell">恶业由己生，由自生自起，摧坏于愚者，金刚破宝石。</div></div><!-- end of lg --></div>
<p>一六二</p>
<div class="lg" style="margin-left:2em">
<div class="lg-row"><div class="lg-cell">破戒如蔓草，覆缠沙罗树，自己求此作，以快仇敌意。</div></div><!-- end of lg --></div>
<p>一六三</p>
<div class="lg" style="margin-left:2em">
<div class="lg-row"><div class="lg-cell">不善事易行，有害于自己，善及有益事，实为极难行。</div></div><!-- end of lg --></div>
<p>一六四</p>
<div class="lg" style="margin-left:2em">
<div class="lg-row"><div class="lg-cell">愚痴恶慧者，持执邪见故，讥蔑罗汉教，乃至尊者教，及正法行者，而自取破灭，宛如佳他伽，结果而自亡。</div></div><!-- end of lg --></div>
<p>一六五</p>
<div class="lg" style="margin-left:2em">
<div class="lg-row"><div class="lg-cell">恶是由己作，污法亦由己，自己不作恶，清淨亦由己，淨不淨由己，他无淨他事。</div></div><!-- end of lg --></div>
<p>一六六</p>
<div class="lg" style="margin-left:2em">
<div class="lg-row"><div class="lg-cell">即他有大事，勿为己利益，善知己利事，当专心利益。</div></div><!-- end of lg --></div></div>
<div class='div-other'><a id='mulu13' />
<p class='h2'>一三　世品</p>
<p>一六七</p>
<div class="lg" style="margin-left:2em">
<div class="lg-row"><div class="lg-cell">勿从下劣法，勿住于放逸，勿随于邪见，莫为世俗徒。</div></div><!-- end of lg --></div>
<p>一六八</p>
<div class="lg" style="margin-left:2em">
<div class="lg-row"><div class="lg-cell">奋起勿放逸，行正法善行，随法善行者，此彼世安乐。</div></div><!-- end of lg --></div>
<p>一六九</p>
<div class="lg" style="margin-left:2em">
<div class="lg-row"><div class="lg-cell">应行法善行，不行恶法行，随法行善者，此彼世安乐。</div></div><!-- end of lg --></div>
<p>一七〇</p>
<div class="lg" style="margin-left:2em">
<div class="lg-row"><div class="lg-cell">视如水泡沫，见如蜃气栖，如是观世者，死王不见他。</div></div><!-- end of lg --></div>
<p>一七一</p>
<div class="lg" style="margin-left:2em">
<div class="lg-row"><div class="lg-cell">来观此世间，犹如饰王车，愚者湎此中，智者不执着。</div></div><!-- end of lg --></div>
<p>一七二</p>
<div class="lg" style="margin-left:2em">
<div class="lg-row"><div class="lg-cell">若人先放逸，而后不放逸，如月出云翳，照耀于此世。</div></div><!-- end of lg --></div>
<p>一七三</p>
<div class="lg" style="margin-left:2em">
<div class="lg-row"><div class="lg-cell">若作恶业人，覆之以善业，如月出云翳，照耀于此世。</div></div><!-- end of lg --></div>
<p>一七四</p>
<div class="lg" style="margin-left:2em">
<div class="lg-row"><div class="lg-cell">此世间黑暗，善知此者少，少有昇天者，如鸟之脱网。</div></div><!-- end of lg --></div>
<p>一七五</p>
<div class="lg" style="margin-left:2em">
<div class="lg-row"><div class="lg-cell">天鵞飞行太阳道，以可神通行虚空，贤者破魔王眷属，得以脱离此世间。</div></div><!-- end of lg --></div>
<p>一七六</p>
<div class="lg" style="margin-left:2em">
<div class="lg-row"><div class="lg-cell">违犯一者法，及说诸妄语，不信来世人，无恶而不作。</div></div><!-- end of lg --></div>
<p>一七七</p>
<div class="lg" style="margin-left:2em">
<div class="lg-row"><div class="lg-cell">贪不生天界，愚不称扬施，贤者随喜施，来世得安乐。</div></div><!-- end of lg --></div>
<p>一七八</p>
<div class="lg" style="margin-left:2em">
<div class="lg-row"><div class="lg-cell">地上王权者，或趣天界者，一切世界主，不及胜预流。</div></div><!-- end of lg --></div></div>
<div class='div-other'><a id='mulu14' />
<p class='h2'>一四　佛陀品</p>
<p>一七九</p>
<div class="lg" style="margin-left:2em">
<div class="lg-row"><div class="lg-cell">彼之胜利无能胜，败者此世不能随，佛〔智〕无边无行迹，汝以何法欲誑惑？〔此佛对魔女说〕</div></div><!-- end of lg --></div>
<p>一八〇</p>
<div class="lg" style="margin-left:2em">
<div class="lg-row"><div class="lg-cell">不具于结缚，缠爱难诱使，佛〔智〕无边无行迹，汝以何法欲誑惑？</div></div><!-- end of lg --></div>
<p>一八一</p>
<div class="lg" style="margin-left:2em">
<div class="lg-row"><div class="lg-cell">智者专禪定，喜出家寂静，正念正觉者，天人且羡敬。</div></div><!-- end of lg --></div>
<p>一八二</p>
<div class="lg" style="margin-left:2em">
<div class="lg-row"><div class="lg-cell">得生人道难，生得长寿难，得闻妙法难，遇佛出世难。</div></div><!-- end of lg --></div>
<p>一八三</p>
<div class="lg" style="margin-left:2em">
<div class="lg-row"><div class="lg-cell">不作一切恶，应当行诸善，自淨之己意，此为诸佛教。</div></div><!-- end of lg --></div>
<p>一八四</p>
<div class="lg" style="margin-left:2em">
<div class="lg-row"><div class="lg-cell">诸佛说涅槃最胜，忍辱为最上苦行，出家实无害他者，恼他不称为沙门。</div></div><!-- end of lg --></div>
<p>一八五</p>
<div class="lg" style="margin-left:2em">
<div class="lg-row"><div class="lg-cell">不诽及不害，严守戒律仪，饮食知足量，静处坐独居，专念增上定，此为诸佛教。</div></div><!-- end of lg --></div>
<p>一八六</p>
<div class="lg" style="margin-left:2em">
<div class="lg-row"><div class="lg-cell">虽天雨金钱，欲心无满足，贤者知淫欲，甘少而苦多。</div></div><!-- end of lg --></div>
<p>一八七</p>
<div class="lg" style="margin-left:2em">
<div class="lg-row"><div class="lg-cell">故虽于天乐，彼不喜悦求，正觉者弟子，喜灭于爱欲。</div></div><!-- end of lg --></div>
<p>一八八</p>
<div class="lg" style="margin-left:2em">
<div class="lg-row"><div class="lg-cell">恐怖所驱使，去归依山岳、森林或园苑、种种树支提。</div></div><!-- end of lg --></div>
<p>一八九</p>
<div class="lg" style="margin-left:2em">
<div class="lg-row"><div class="lg-cell">此非安全依，非最上依处。如此之归依，不离一切苦。</div></div><!-- end of lg --></div>
<p>一九〇</p>
<div class="lg" style="margin-left:2em">
<div class="lg-row"><div class="lg-cell">若人归依佛，归依法及僧，依于正智慧，得见四圣諦。</div></div><!-- end of lg --></div>
<p>一九一</p>
<div class="lg" style="margin-left:2em">
<div class="lg-row"><div class="lg-cell">苦与苦之因，以及苦之灭，及八支圣道，灭尽一切苦。</div></div><!-- end of lg --></div>
<p>一九二</p>
<div class="lg" style="margin-left:2em">
<div class="lg-row"><div class="lg-cell">此为安全归依处，此为最上归依所。若人如此之归依，由此解脱一切苦。</div></div><!-- end of lg --></div>
<p>一九三</p>
<div class="lg" style="margin-left:2em">
<div class="lg-row"><div class="lg-cell">圣者极难得，彼非随处生，贤者所生处，彼家蒙惠荣。</div></div><!-- end of lg --></div>
<p>一九四</p>
<div class="lg" style="margin-left:2em">
<div class="lg-row"><div class="lg-cell">诸佛出现乐，宣说正法乐，僧众和合乐，诸人修行乐。</div></div><!-- end of lg --></div>
<p>一九五</p>
<div class="lg" style="margin-left:2em">
<div class="lg-row"><div class="lg-cell">供养应供者——脱离于虚妄，超越诸忧患，供佛及弟子。</div></div><!-- end of lg --></div>
<p>一九六</p>
<div class="lg" style="margin-left:2em">
<div class="lg-row"><div class="lg-cell">如此之供养，寂静无畏者，其所得功德，甚难被计量。</div></div><!-- end of lg --></div></div>
<div class='div-other'><a id='mulu15' />
<p class='h2'>一五　安乐品</p>
<p>一九七</p>
<div class="lg" style="margin-left:2em">
<div class="lg-row"><div class="lg-cell">我等实乐生，憎怨中无憎，于怨憎人中，我等无怨憎。</div></div><!-- end of lg --></div>
<p>一九八</p>
<div class="lg" style="margin-left:2em">
<div class="lg-row"><div class="lg-cell">我等实乐生，苦恼中无苦，于苦恼人中，我等无苦恼。</div></div><!-- end of lg --></div>
<p>一九九</p>
<div class="lg" style="margin-left:2em">
<div class="lg-row"><div class="lg-cell">我等实乐生，贪者中无贪，于贪欲人中，我等无贪欲。</div></div><!-- end of lg --></div>
<p>二〇〇</p>
<div class="lg" style="margin-left:2em">
<div class="lg-row"><div class="lg-cell">我等实乐生，无有何物障，如光音天神，我等喜为食。</div></div><!-- end of lg --></div>
<p>二〇一</p>
<div class="lg" style="margin-left:2em">
<div class="lg-row"><div class="lg-cell">胜利生怨憎，败者卧苦恼，胜败两具捨，寂静住安乐。</div></div><!-- end of lg --></div>
<p>二〇二</p>
<div class="lg" style="margin-left:2em">
<div class="lg-row"><div class="lg-cell">无火如贪欲，无恶如憎恨，无苦如五蕴，无胜乐寂静。</div></div><!-- end of lg --></div>
<p>二〇三</p>
<div class="lg" style="margin-left:2em">
<div class="lg-row"><div class="lg-cell">飢饿最大病，行为最大苦，如是实知此，涅槃最上乐。</div></div><!-- end of lg --></div>
<p>二〇四</p>
<div class="lg" style="margin-left:2em">
<div class="lg-row"><div class="lg-cell">无病最上利，知足最上富，信赖最上亲，涅槃最上乐。</div></div><!-- end of lg --></div>
<p>二〇五</p>
<div class="lg" style="margin-left:2em">
<div class="lg-row"><div class="lg-cell">已饮独居味，乃至寂静味，喜饮于法味，彼去怖离恶。</div></div><!-- end of lg --></div>
<p>二〇六</p>
<div class="lg" style="margin-left:2em">
<div class="lg-row"><div class="lg-cell">善哉见圣者，与彼共住乐，由不见愚者，彼常为安乐。</div></div><!-- end of lg --></div>
<p>二〇七</p>
<div class="lg" style="margin-left:2em">
<div class="lg-row"><div class="lg-cell">与愚者共行，实为长忧愁，与愚共住苦，如与敌共住，与贤者共住，乐如会亲族。是故实如：</div></div><!-- end of lg --></div>
<p>二〇八</p>
<div class="lg" style="margin-left:2em">
<div class="lg-row"><div class="lg-cell">贤智博学者，诚持戒圣者，如随善良游，此贤明之人，如月从星道。</div></div><!-- end of lg --></div></div>
<div class='div-other'><a id='mulu16' />
<p class='h2'>一六　爱好品</p>
<p>二〇九</p>
<div class="lg" style="margin-left:2em">
<div class="lg-row"><div class="lg-cell">专注不当事，不专于应作，弃道取爱欲，却羡成就者。</div></div><!-- end of lg --></div>
<p>二一〇</p>
<div class="lg" style="margin-left:2em">
<div class="lg-row"><div class="lg-cell">勿与爱者会，勿会不爱者，不见爱者苦，见憎人亦苦。</div></div><!-- end of lg --></div>
<p>二一一</p>
<div class="lg" style="margin-left:2em">
<div class="lg-row"><div class="lg-cell">是故勿爱者，爱别离为苦，若无爱与憎，彼人无桎梏。</div></div><!-- end of lg --></div>
<p>二一二</p>
<div class="lg" style="margin-left:2em">
<div class="lg-row"><div class="lg-cell">由爱生忧患，由爱生畏怖，离喜爱无忧，何处有怖畏？</div></div><!-- end of lg --></div>
<p>二一三</p>
<div class="lg" style="margin-left:2em">
<div class="lg-row"><div class="lg-cell">由爱生忧患，由爱生畏怖，离亲爱无忧，何处有怖畏？</div></div><!-- end of lg --></div>
<p>二一四</p>
<div class="lg" style="margin-left:2em">
<div class="lg-row"><div class="lg-cell">由贪欲生忧，由贪欲生怖，离贪欲无忧，何处有怖畏？</div></div><!-- end of lg --></div>
<p>二一五</p>
<div class="lg" style="margin-left:2em">
<div class="lg-row"><div class="lg-cell">由欲乐生忧，由欲乐生怖，离欲乐无忧，何处有怖畏？</div></div><!-- end of lg --></div>
<p>二一六</p>
<div class="lg" style="margin-left:2em">
<div class="lg-row"><div class="lg-cell">由爱欲生忧，由爱欲生怖，离爱欲无忧，何处有怖畏？</div></div><!-- end of lg --></div>
<p>二一七</p>
<div class="lg" style="margin-left:2em">
<div class="lg-row"><div class="lg-cell">具戒与正见，住法知真实，圆满自己行，彼为世人爱。</div></div><!-- end of lg --></div>
<p>二一八</p>
<div class="lg" style="margin-left:2em">
<div class="lg-row"><div class="lg-cell">希求不可说〔涅槃〕，富有思虑心，诸欲心不缚，被称上流人〔近涅槃者〕。</div></div><!-- end of lg --></div>
<p>二一九</p>
<div class="lg" style="margin-left:2em">
<div class="lg-row"><div class="lg-cell">久在异乡者，由远地安归，亲友及知己，羡喜欢迎彼。</div></div><!-- end of lg --></div>
<p>二二〇</p>
<div class="lg" style="margin-left:2em">
<div class="lg-row"><div class="lg-cell">作福业亦是，由此生彼世，福业如亲族，迎彼爱来者。</div></div><!-- end of lg --></div></div>
<div class='div-other'><a id='mulu17' />
<p class='h2'>一七　忿怒品</p>
<p>二二一</p>
<div class="lg" style="margin-left:2em">
<div class="lg-row"><div class="lg-cell">应去于忿怒，应弃我慢心，解脱一切缚，不执着名色〔精神、物质〕，彼无一物者，无苦相随事。</div></div><!-- end of lg --></div>
<p>二二二</p>
<div class="lg" style="margin-left:2em">
<div class="lg-row"><div class="lg-cell">止勃发忿怒，如止急行车，是名善御者，餘为执缰人。</div></div><!-- end of lg --></div>
<p>二二三</p>
<div class="lg" style="margin-left:2em">
<div class="lg-row"><div class="lg-cell">由忍胜忿怒，由善克不善，以施胜吝嗇，由实胜虚妄。</div></div><!-- end of lg --></div>
<p>二二四</p>
<div class="lg" style="margin-left:2em">
<div class="lg-row"><div class="lg-cell">语实不瞋怒，分与施乞者，人由此三事，得至诸天前。</div></div><!-- end of lg --></div>
<p>二二五</p>
<div class="lg" style="margin-left:2em">
<div class="lg-row"><div class="lg-cell">圣者不杀生，常摄制护身，则达不死境——彼无忧患处。</div></div><!-- end of lg --></div>
<p>二二六</p>
<div class="lg" style="margin-left:2em">
<div class="lg-row"><div class="lg-cell">恒常觉醒者，昼夜勤勉学，志于涅槃者，终息其烦恼。</div></div><!-- end of lg --></div>
<p>二二七</p>
<div class="lg" style="margin-left:2em">
<div class="lg-row"><div class="lg-cell">阿托罗〔优婆塞〕应知！此非今日始，由古来即然，默然被人诽，多言被人诽，寡言被人诽，不为诽谤者，是世极少有。</div></div><!-- end of lg --></div>
<p>二二八</p>
<div class="lg" style="margin-left:2em">
<div class="lg-row"><div class="lg-cell">只被人诽者，或只被褒人，过未已无有，现在亦应无。</div></div><!-- end of lg --></div>
<p>二二九</p>
<div class="lg" style="margin-left:2em">
<div class="lg-row"><div class="lg-cell">智者日日善反省，行无过失有贤明，智慧持戒具行者，彼为智人所讚歎。</div></div><!-- end of lg --></div>
<p>二三〇</p>
<div class="lg" style="margin-left:2em">
<div class="lg-row"><div class="lg-cell">质如阎浮金，有谁得诽彼，彼为婆罗门，诸天所称讚。</div></div><!-- end of lg --></div>
<p>二三一</p>
<div class="lg" style="margin-left:2em">
<div class="lg-row"><div class="lg-cell">摄护身忿怒，制御于身行，弃身之恶行，依身修善行。</div></div><!-- end of lg --></div>
<p>二三二</p>
<div class="lg" style="margin-left:2em">
<div class="lg-row"><div class="lg-cell">摄护语忿怒，制御于语行，弃语之恶行，依语修善行。</div></div><!-- end of lg --></div>
<p>二三三</p>
<div class="lg" style="margin-left:2em">
<div class="lg-row"><div class="lg-cell">摄护意忿怒，制御于意行，弃意之恶行，依意修善行。</div></div><!-- end of lg --></div>
<p>二三四</p>
<div class="lg" style="margin-left:2em">
<div class="lg-row"><div class="lg-cell">智者制御身，亦复制御语，于意亦制御，实成善御者。</div></div><!-- end of lg --></div></div>
<div class='div-other'><a id='mulu18' />
<p class='h2'>一八　垢秽品</p>
<p>二三五</p>
<div class="lg" style="margin-left:2em">
<div class="lg-row"><div class="lg-cell">汝今已似焦枯叶，阎魔使者近汝边，汝已立于死门前，然汝旅途亦无粮。</div></div><!-- end of lg --></div>
<p>二三六</p>
<div class="lg" style="margin-left:2em">
<div class="lg-row"><div class="lg-cell">汝宜自造安全洲，迅速精勤为智者，拂除心垢无烦恼，汝将到达天圣地。</div></div><!-- end of lg --></div>
<p>二三七</p>
<div class="lg" style="margin-left:2em">
<div class="lg-row"><div class="lg-cell">汝今寿命行既终，汝已近于阎魔前，途中汝无停住所，汝之旅途亦无粮。</div></div><!-- end of lg --></div>
<p>二三八</p>
<div class="lg" style="margin-left:2em">
<div class="lg-row"><div class="lg-cell">汝宜自造安全洲，迅速精勤为智者，拂除心垢无烦恼，不复再来生与死。</div></div><!-- end of lg --></div>
<p>二三九</p>
<div class="lg" style="margin-left:2em">
<div class="lg-row"><div class="lg-cell">刹那刹那间，智者渐次断，拂除自垢秽，如冶工锻金。</div></div><!-- end of lg --></div>
<p>二四〇</p>
<div class="lg" style="margin-left:2em">
<div class="lg-row"><div class="lg-cell">如铁自生垢〔锈〕，生已自蚀铁，恶业者亦然，自业导恶趣。</div></div><!-- end of lg --></div>
<p>二四一</p>
<div class="lg" style="margin-left:2em">
<div class="lg-row"><div class="lg-cell">不诵圣典秽，不修为家屋，懈怠为美秽，放逸护卫秽。</div></div><!-- end of lg --></div>
<p>二四二</p>
<div class="lg" style="margin-left:2em">
<div class="lg-row"><div class="lg-cell">邪行妇人秽，吝嗇施者秽，此世及彼世，恶法实为秽。</div></div><!-- end of lg --></div>
<p>二四三</p>
<div class="lg" style="margin-left:2em">
<div class="lg-row"><div class="lg-cell">此等诸秽中，无明秽为最，汝须弃此秽，成无垢比丘。</div></div><!-- end of lg --></div>
<p>二四四</p>
<div class="lg" style="margin-left:2em">
<div class="lg-row"><div class="lg-cell">无惭愧厚颜，暴戾与大胆，傲慢罪恶者，其人生活易。</div></div><!-- end of lg --></div>
<p>二四五</p>
<div class="lg" style="margin-left:2em">
<div class="lg-row"><div class="lg-cell">有惭求清淨，不执着谦逊，营清淨生活，富有见识者，其人生活难。</div></div><!-- end of lg --></div>
<p>二四六</p>
<div class="lg" style="margin-left:2em">
<div class="lg-row"><div class="lg-cell">若人于此世，杀生说妄语，取人所不与，侵犯他人妻。</div></div><!-- end of lg --></div>
<p>二四七</p>
<div class="lg" style="margin-left:2em">
<div class="lg-row"><div class="lg-cell">沉于窣罗酒〔穀酒〕、及迷丽取酒〔果酒〕，是人于此世，毁掘自善根。</div></div><!-- end of lg --></div>
<p>二四八</p>
<div class="lg" style="margin-left:2em">
<div class="lg-row"><div class="lg-cell">如是汝应知，不制则为恶，勿贪与非法，自陷于永苦。</div></div><!-- end of lg --></div>
<p>二四九</p>
<div class="lg" style="margin-left:2em">
<div class="lg-row"><div class="lg-cell">人实由諦信，所乐而施与，若得食不满，昼夜不得定。</div></div><!-- end of lg --></div>
<p>二五〇</p>
<div class="lg" style="margin-left:2em">
<div class="lg-row"><div class="lg-cell">断除如此心，由根灭绝者，无论昼与夜，得入于三昧。</div></div><!-- end of lg --></div>
<p>二五一</p>
<div class="lg" style="margin-left:2em">
<div class="lg-row"><div class="lg-cell">无等贪欲火，无等执着瞋，无等网愚痴，无等流爱欲。</div></div><!-- end of lg --></div>
<p>二五二</p>
<div class="lg" style="margin-left:2em">
<div class="lg-row"><div class="lg-cell">易见他人过，难见自过失，揭发他人过，如撒布糠穀，己过则隐匿，如狡睹博者，覆蔽其格里。</div></div><!-- end of lg --></div>
<p>二五三</p>
<div class="lg" style="margin-left:2em">
<div class="lg-row"><div class="lg-cell">詮索他人过，心常易怒者，增长于烦恼，彼远漏尽事。</div></div><!-- end of lg --></div>
<p>二五四</p>
<div class="lg" style="margin-left:2em">
<div class="lg-row"><div class="lg-cell">虚空无道迹，外道无沙门，众生喜虚妄，如来无虚妄。</div></div><!-- end of lg --></div>
<p>二五五</p>
<div class="lg" style="margin-left:2em">
<div class="lg-row"><div class="lg-cell">虚空无道迹，外道无沙门，诸行不常住，诸佛无扰乱。</div></div><!-- end of lg --></div></div>
<div class='div-other'><a id='mulu19' />
<p class='h2'>一九　法住品</p>
<p>二五六</p>
<div class="lg" style="margin-left:2em">
<div class="lg-row"><div class="lg-cell">急燥处事故，非为法住者，智者应辨别，正邪之两者。</div></div><!-- end of lg --></div>
<p>二五七</p>
<div class="lg" style="margin-left:2em">
<div class="lg-row"><div class="lg-cell">导他不燥急，如法而平等，智者护正法，若有贤虑人，是为法住者。</div></div><!-- end of lg --></div>
<p>二五八</p>
<div class="lg" style="margin-left:2em">
<div class="lg-row"><div class="lg-cell">不以多言故，彼即是贤者；平静无怨怖，则称为智者。</div></div><!-- end of lg --></div>
<p>二五九</p>
<div class="lg" style="margin-left:2em">
<div class="lg-row"><div class="lg-cell">不以多言故，彼即持法者；彼虽闻少分，但以身见法，于法不放逸，实为持法者。</div></div><!-- end of lg --></div>
<p>二六〇</p>
<div class="lg" style="margin-left:2em">
<div class="lg-row"><div class="lg-cell">不因头髮白，即称是长老；彼年之〔虚〕熟，空为长老名。</div></div><!-- end of lg --></div>
<p>二六一</p>
<div class="lg" style="margin-left:2em">
<div class="lg-row"><div class="lg-cell">于彼具真实，具法不杀生，制伏与调御，彼具清淨慧，弃心之垢秽，被称为长老。</div></div><!-- end of lg --></div>
<p>二六二</p>
<div class="lg" style="margin-left:2em">
<div class="lg-row"><div class="lg-cell">嫉妬慳伪者，虽以辩舌才，或以容色美，非是端正人。</div></div><!-- end of lg --></div>
<p>二六三</p>
<div class="lg" style="margin-left:2em">
<div class="lg-row"><div class="lg-cell">若断此〔恶德〕，除根以绝灭，弃过彼智者，是名端正人。</div></div><!-- end of lg --></div>
<p>二六四</p>
<div class="lg" style="margin-left:2em">
<div class="lg-row"><div class="lg-cell">破戒妄语者，剃髮非沙门；欲贪具充满，云何为沙门？</div></div><!-- end of lg --></div>
<p>二六五</p>
<div class="lg" style="margin-left:2em">
<div class="lg-row"><div class="lg-cell">彼镇灭诸恶，不分大与小，镇灭诸恶故，是名为沙门。</div></div><!-- end of lg --></div>
<p>二六六</p>
<div class="lg" style="margin-left:2em">
<div class="lg-row"><div class="lg-cell">唯向他行乞，非即是比丘，奉行诸法仪，亦非为比丘。</div></div><!-- end of lg --></div>
<p>二六七</p>
<div class="lg" style="margin-left:2em">
<div class="lg-row"><div class="lg-cell">以弃善与恶，勤修梵行者，慎重行此世，彼实为比丘。</div></div><!-- end of lg --></div>
<p>二六八</p>
<div class="lg" style="margin-left:2em">
<div class="lg-row"><div class="lg-cell">愚昧无知者，不以寂默故，而名为牟尼，贤者如权衡。</div></div><!-- end of lg --></div>
<p>二六九</p>
<div class="lg" style="margin-left:2em">
<div class="lg-row"><div class="lg-cell">捨恶取其善，彼得为牟尼；彼知于善恶，故称为牟尼。</div></div><!-- end of lg --></div>
<p>二七〇</p>
<div class="lg" style="margin-left:2em">
<div class="lg-row"><div class="lg-cell">以害生类故，彼非为圣者；不害诸生类，是名为圣者。</div></div><!-- end of lg --></div>
<p>二七一</p>
<div class="lg" style="margin-left:2em">
<div class="lg-row"><div class="lg-cell">不依戒律行，或由于多闻，或由于禪定，或由于独居。</div></div><!-- end of lg --></div>
<p>二七二</p>
<div class="lg" style="margin-left:2em">
<div class="lg-row"><div class="lg-cell">谓：「非凡夫得，享受出家乐」，汝比丘！汝烦恼未尽，勿生安意想。</div></div><!-- end of lg --></div></div>
<div class='div-other'><a id='mulu20' />
<p class='h2'>二〇　道品</p>
<p>二七三</p>
<div class="lg" style="margin-left:2em">
<div class="lg-row"><div class="lg-cell">道中八支圣道胜；诸諦中四句最胜；诸法中离欲最<span class="corr">胜</span>；二足中具眼者胜。</div></div><!-- end of lg --></div>
<p>二七四</p>
<div class="lg" style="margin-left:2em">
<div class="lg-row"><div class="lg-cell">无餘知见淨，实唯此一道，汝等顺此道，惑乱魔王者。</div></div><!-- end of lg --></div>
<p>二七五</p>
<div class="lg" style="margin-left:2em">
<div class="lg-row"><div class="lg-cell">汝等顺此道，可使苦终尽，知我所说道，得除去欲箭。</div></div><!-- end of lg --></div>
<p>二七六</p>
<div class="lg" style="margin-left:2em">
<div class="lg-row"><div class="lg-cell">汝等自努力，如来唯说示，住于禪定行，可脱魔王缚。</div></div><!-- end of lg --></div>
<p>二七七</p>
<div class="lg" style="margin-left:2em">
<div class="lg-row"><div class="lg-cell">「一切行无常」，依智观照时，则得厌离苦，此为清淨道。</div></div><!-- end of lg --></div>
<p>二七八</p>
<div class="lg" style="margin-left:2em">
<div class="lg-row"><div class="lg-cell">「一切行是苦」，依智观照时，以得厌离苦，此为清淨道。</div></div><!-- end of lg --></div>
<p>二七九</p>
<div class="lg" style="margin-left:2em">
<div class="lg-row"><div class="lg-cell">「一切法无我」，依智观照时，以得厌离苦，此为清淨道。</div></div><!-- end of lg --></div>
<p>二八〇</p>
<div class="lg" style="margin-left:2em">
<div class="lg-row"><div class="lg-cell">应努<span class="corr">力</span>时不努力，少壮时陷怠惰，意气销沉又懦弱，懒惰不以智得道。</div></div><!-- end of lg --></div>
<p>二八一</p>
<div class="lg" style="margin-left:2em">
<div class="lg-row"><div class="lg-cell">慎语善制意，不以身作恶；淨此三业道，得圣所说道。</div></div><!-- end of lg --></div>
<p>二八二</p>
<div class="lg" style="margin-left:2em">
<div class="lg-row"><div class="lg-cell">由瑜伽智生，无智灭瑜伽，知得此两道，及其得与失，应自努力行，可增大智慧。</div></div><!-- end of lg --></div>
<p>二八三</p>
<div class="lg" style="margin-left:2em">
<div class="lg-row"><div class="lg-cell">当伐欲稠林，但勿伐树木，欲林生畏怖，应脱欲密林。</div></div><!-- end of lg --></div>
<p>二八四</p>
<div class="lg" style="margin-left:2em">
<div class="lg-row"><div class="lg-cell">男女欲微少，彼心被繫缚，如饮乳犢子，不离彼母中。</div></div><!-- end of lg --></div>
<p>二八五</p>
<div class="lg" style="margin-left:2em">
<div class="lg-row"><div class="lg-cell">自己断爱情，如手折秋莲，勤修寂静道，善逝宣涅槃。</div></div><!-- end of lg --></div>
<p>二八六</p>
<div class="lg" style="margin-left:2em">
<div class="lg-row"><div class="lg-cell">「雨季我住此，冬夏不住此」，此为愚者想，不觉死到来。</div></div><!-- end of lg --></div>
<p>二八七</p>
<div class="lg" style="margin-left:2em">
<div class="lg-row"><div class="lg-cell">溺爱子家畜，彼心执着此，死神将捉去，如睡村瀑流。</div></div><!-- end of lg --></div>
<p>二八八</p>
<div class="lg" style="margin-left:2em">
<div class="lg-row"><div class="lg-cell">子亦不能救，父子及亲戚，莫为能救护，彼为死神捉，亲族非能救。</div></div><!-- end of lg --></div>
<p>二八九</p>
<div class="lg" style="margin-left:2em">
<div class="lg-row"><div class="lg-cell">知此之意义，智者持戒律，应速令清淨，至达涅槃道。</div></div><!-- end of lg --></div></div>
<div class='div-other'><a id='mulu21' />
<p class='h2'>二一　杂品</p>
<p>二九〇</p>
<div class="lg" style="margin-left:2em">
<div class="lg-row"><div class="lg-cell">若弃于小乐，得见于大乐，智者弃小乐，当见于大乐。</div></div><!-- end of lg --></div>
<p>二九一</p>
<div class="lg" style="margin-left:2em">
<div class="lg-row"><div class="lg-cell">施与他人苦，离求自己乐，彼为瞋繫缚，怨憎不解脱。</div></div><!-- end of lg --></div>
<p>二九二</p>
<div class="lg" style="margin-left:2em">
<div class="lg-row"><div class="lg-cell">应作而不作，不应作而作，傲慢放逸者，彼增长烦恼。</div></div><!-- end of lg --></div>
<p>二九三</p>
<div class="lg" style="margin-left:2em">
<div class="lg-row"><div class="lg-cell">常勤以念身，不作不应作，应作则常作，念者烦恼尽。</div></div><!-- end of lg --></div>
<p>二九四</p>
<div class="lg" style="margin-left:2em">
<div class="lg-row"><div class="lg-cell">杀母〔爱欲〕与父〔我慢〕，杀刹帝利族二王〔断见、常见〕，灭王国〔十二处〕杀从臣〔喜食〕，行无苦患婆罗门。</div></div><!-- end of lg --></div>
<p>二九五</p>
<div class="lg" style="margin-left:2em">
<div class="lg-row"><div class="lg-cell">杀母与慢父，杀婆罗门族二王〔同上〕，杀虎第五者〔五盖、虎＝疑盖〕，行无苦患婆罗门。</div></div><!-- end of lg --></div>
<p>二九六</p>
<div class="lg" style="margin-left:2em">
<div class="lg-row"><div class="lg-cell">瞿昙之弟子，常善自觉醒，不分昼与夜，常称念佛陀。</div></div><!-- end of lg --></div>
<p>二九七</p>
<div class="lg" style="margin-left:2em">
<div class="lg-row"><div class="lg-cell">瞿昙之弟子，常善自觉醒，不分昼与夜，常称念达磨。</div></div><!-- end of lg --></div>
<p>二九八</p>
<div class="lg" style="margin-left:2em">
<div class="lg-row"><div class="lg-cell">瞿昙之弟子，常善自觉醒，不分昼与夜，常称念僧伽。</div></div><!-- end of lg --></div>
<p>二九九</p>
<div class="lg" style="margin-left:2em">
<div class="lg-row"><div class="lg-cell">瞿昙之弟子，常善自觉醒，不分昼与夜，则常念于身。</div></div><!-- end of lg --></div>
<p>三〇〇</p>
<div class="lg" style="margin-left:2em">
<div class="lg-row"><div class="lg-cell">瞿昙之弟子，常善自觉醒，不分昼与夜，常念不杀生。</div></div><!-- end of lg --></div>
<p>三〇一</p>
<div class="lg" style="margin-left:2em">
<div class="lg-row"><div class="lg-cell">瞿昙之弟子，常善自觉醒，不分昼与夜，心常乐静虑。</div></div><!-- end of lg --></div>
<p>三〇二</p>
<div class="lg" style="margin-left:2em">
<div class="lg-row"><div class="lg-cell">爱乐出家难，在家生活难，非辈共住难，轮迴往来苦，故不应往来，然将陷于苦。</div></div><!-- end of lg --></div>
<p>三〇三</p>
<div class="lg" style="margin-left:2em">
<div class="lg-row"><div class="lg-cell">正信而具戒，得誉与财者，彼至于何处，到处受尊敬。</div></div><!-- end of lg --></div>
<p>三〇四</p>
<div class="lg" style="margin-left:2em">
<div class="lg-row"><div class="lg-cell">善名扬远方，光耀如云口，恶者夜放箭，虽近不得见。</div></div><!-- end of lg --></div>
<p>三〇五</p>
<div class="lg" style="margin-left:2em">
<div class="lg-row"><div class="lg-cell">独坐与独卧，独行而不倦，彼独自调御，可乐于林中。</div></div><!-- end of lg --></div></div>
<div class='div-other'><a id='mulu22' />
<p class='h2'>二二　地狱品</p>
<p>三〇六</p>
<div class="lg" style="margin-left:2em">
<div class="lg-row"><div class="lg-cell">语不实者堕地狱，或自作言我无作，此两恶业者死后，他世地狱同受苦。</div></div><!-- end of lg --></div>
<p>三〇七</p>
<div class="lg" style="margin-left:2em">
<div class="lg-row"><div class="lg-cell">多袈裟缠颈，不节制恶行，恶人由恶业，终堕于地狱。</div></div><!-- end of lg --></div>
<p>三〇八</p>
<div class="lg" style="margin-left:2em">
<div class="lg-row"><div class="lg-cell">破戒无节制，享受檀信施，勿宁吞铁丸，热由火焰出。</div></div><!-- end of lg --></div>
<p>三〇九</p>
<div class="lg" style="margin-left:2em">
<div class="lg-row"><div class="lg-cell">放逸犯他妻，遭次之四事；获罪卧不安，诽三地狱四。</div></div><!-- end of lg --></div>
<p>三一〇</p>
<div class="lg" style="margin-left:2em">
<div class="lg-row"><div class="lg-cell">罪业堕恶趣，恐怖得乐少，国王加酷杖，则莫犯他妻。</div></div><!-- end of lg --></div>
<p>三一一</p>
<div class="lg" style="margin-left:2em">
<div class="lg-row"><div class="lg-cell">不善执茅草，则伤割其手，沙门修邪行，则趣入地狱。</div></div><!-- end of lg --></div>
<p>三一二</p>
<div class="lg" style="margin-left:2em">
<div class="lg-row"><div class="lg-cell">懈怠诸行为，污染于戒行，逡巡修梵行，斯者无大果。</div></div><!-- end of lg --></div>
<p>三一三</p>
<div class="lg" style="margin-left:2em">
<div class="lg-row"><div class="lg-cell">应作所当作，遂行必卖刀，懈怠游行者，增多于欲尘。</div></div><!-- end of lg --></div>
<p>三一四</p>
<div class="lg" style="margin-left:2em">
<div class="lg-row"><div class="lg-cell">不为恶业胜，作恶业受苦；为善业者胜，为善无苦事。</div></div><!-- end of lg --></div>
<p>三一五</p>
<div class="lg" style="margin-left:2em">
<div class="lg-row"><div class="lg-cell">犹如边境城，内外皆防护，护自亦复然。刹那勿轻过，刹那轻忽者，地狱受忧患。</div></div><!-- end of lg --></div>
<p>三一六</p>
<div class="lg" style="margin-left:2em">
<div class="lg-row"><div class="lg-cell">不应羞而羞，应羞而不羞，怀此邪见者，众生达恶趣。</div></div><!-- end of lg --></div>
<p>三一七</p>
<div class="lg" style="margin-left:2em">
<div class="lg-row"><div class="lg-cell">不应怖见怖，应怖见不怖，怀此邪见者，众生达恶趣。</div></div><!-- end of lg --></div>
<p>三一八</p>
<div class="lg" style="margin-left:2em">
<div class="lg-row"><div class="lg-cell">应罪思为罪，是罪见无罪，怀此邪见者，众生达恶趣。</div></div><!-- end of lg --></div>
<p>三一九</p>
<div class="lg" style="margin-left:2em">
<div class="lg-row"><div class="lg-cell">有罪知有罪，无罪知无罪，怀此正见者，众生达善趣。</div></div><!-- end of lg --></div></div>
<div class='div-other'><a id='mulu23' />
<p class='h2'>二三　象品</p>
<p>三二〇</p>
<div class="lg" style="margin-left:2em">
<div class="lg-row"><div class="lg-cell">如象于战塲，堪忍弓箭射，我堪忍诽谤，世多破戒者。</div></div><!-- end of lg --></div>
<p>三二一</p>
<div class="lg" style="margin-left:2em">
<div class="lg-row"><div class="lg-cell">调御象可往战塲，调御象可为王乘。若能堪忍人诽谤，人中最胜调御者。</div></div><!-- end of lg --></div>
<p>三二二</p>
<div class="lg" style="margin-left:2em">
<div class="lg-row"><div class="lg-cell">调御之骡为优良，信度骏马亦优良，侨罗大象亦为良，调御自己人更良。</div></div><!-- end of lg --></div>
<p>三二三</p>
<div class="lg" style="margin-left:2em">
<div class="lg-row"><div class="lg-cell">实非此等之车乘，到达难到之境地〔涅槃〕，若人善调御自己，由此调御得到达。</div></div><!-- end of lg --></div>
<p>三二四</p>
<div class="lg" style="margin-left:2em">
<div class="lg-row"><div class="lg-cell">如象名财护，发情暴难制，繁缚不少食，唯念于象林。</div></div><!-- end of lg --></div>
<p>三二五</p>
<div class="lg" style="margin-left:2em">
<div class="lg-row"><div class="lg-cell">懒惰又贪食，多眠輾转卧，如猪饱无厌，愚者再入胎〔即轮迴〕。</div></div><!-- end of lg --></div>
<p>三二六</p>
<div class="lg" style="margin-left:2em">
<div class="lg-row"><div class="lg-cell">以前我此心，随欲乐徘徊，今我悉制御，如持钩象师，制御发情象。</div></div><!-- end of lg --></div>
<p>三二七</p>
<div class="lg" style="margin-left:2em">
<div class="lg-row"><div class="lg-cell">乐时不放逸，常护自己心，救自出难处，如象出泥坑。</div></div><!-- end of lg --></div>
<p>三二八</p>
<div class="lg" style="margin-left:2em">
<div class="lg-row"><div class="lg-cell">若得同行伴，正行富智虑，征服诸危难，欣然与彼行。</div></div><!-- end of lg --></div>
<p>三二九</p>
<div class="lg" style="margin-left:2em">
<div class="lg-row"><div class="lg-cell">若无同行伴，正行富智虑，应如王弃国，如象独行林。</div></div><!-- end of lg --></div>
<p>三三〇</p>
<div class="lg" style="margin-left:2em">
<div class="lg-row"><div class="lg-cell">独行为殊胜，以不愚为伴，独行离恶事，如象独游林。</div></div><!-- end of lg --></div>
<p>三三一</p>
<div class="lg" style="margin-left:2em">
<div class="lg-row"><div class="lg-cell">现时得友乐，满足适当乐，命终善业乐，弃一切苦乐。</div></div><!-- end of lg --></div>
<p>三三二</p>
<div class="lg" style="margin-left:2em">
<div class="lg-row"><div class="lg-cell">世中敬母乐，敬父亦为乐，世敬沙门乐，敬圣者亦乐。</div></div><!-- end of lg --></div>
<p>三三三</p>
<div class="lg" style="margin-left:2em">
<div class="lg-row"><div class="lg-cell">至老持戒乐，安立信仰乐，得有智慧乐，不作恶业乐。</div></div><!-- end of lg --></div></div>
<div class='div-other'><a id='mulu24' />
<p class='h2'>二四　爱欲品</p>
<p>三三四</p>
<div class="lg" style="margin-left:2em">
<div class="lg-row"><div class="lg-cell">若行于放逸，爱增如蔓草，彼生而此生，如猿求林果。</div></div><!-- end of lg --></div>
<p>三三五</p>
<div class="lg" style="margin-left:2em">
<div class="lg-row"><div class="lg-cell">若于此世界，为欲所征服，忧患日增长，如毘罗得雨。</div></div><!-- end of lg --></div>
<p>三三六</p>
<div class="lg" style="margin-left:2em">
<div class="lg-row"><div class="lg-cell">若于此世界，征服恶欲者，忧患自离去，如水滴莲叶。</div></div><!-- end of lg --></div>
<p>三三七</p>
<div class="lg" style="margin-left:2em">
<div class="lg-row"><div class="lg-cell">我告此善事：汝等集于此，掘爱欲之根，如求毘罗那，掘取其飴根，勿使为魔王，再再坏汝等，如流毁华苇。</div></div><!-- end of lg --></div>
<p>三三八</p>
<div class="lg" style="margin-left:2em">
<div class="lg-row"><div class="lg-cell">不伤深固根，虽伐树再生，爱欲不断根，亦然〔苦〕再生。</div></div><!-- end of lg --></div>
<p>三三九</p>
<div class="lg" style="margin-left:2em">
<div class="lg-row"><div class="lg-cell">彼具三十六爱流，盛势奔向于乐境，彼具如是邪见人，思惟为欲漂荡去。</div></div><!-- end of lg --></div>
<p>三四〇</p>
<div class="lg" style="margin-left:2em">
<div class="lg-row"><div class="lg-cell">欲流到处流，蔓草茂发芽，汝见此蔓生，以慧断其根。</div></div><!-- end of lg --></div>
<p>三四一</p>
<div class="lg" style="margin-left:2em">
<div class="lg-row"><div class="lg-cell">人喜爱滋润，亦喜逐六境，向乐求乐人，实嚐生与灭。</div></div><!-- end of lg --></div>
<p>三四二</p>
<div class="lg" style="margin-left:2em">
<div class="lg-row"><div class="lg-cell">驰逐爱欲人，驰迴如罠兔，繫缚于执着，再再常受苦。</div></div><!-- end of lg --></div>
<p>三四三</p>
<div class="lg" style="margin-left:2em">
<div class="lg-row"><div class="lg-cell">驰逐爱欲人，驰迴如罠兔，比丘求离欲，故除其爱欲。</div></div><!-- end of lg --></div>
<p>三四四</p>
<div class="lg" style="margin-left:2em">
<div class="lg-row"><div class="lg-cell">去欲喜林间，离欲又向欲，诚实观此人，脱繫又向缚。</div></div><!-- end of lg --></div>
<p>三四五</p>
<div class="lg" style="margin-left:2em">
<div class="lg-row"><div class="lg-cell">铁木麻作绳，智言非坚缚，贪恋妻子财，是实为坚缚。</div></div><!-- end of lg --></div>
<p>三四六</p>
<div class="lg" style="margin-left:2em">
<div class="lg-row"><div class="lg-cell">贤者谓：能引恋着者，是为坚牢缚，断此无恋着，弃欲而出家。</div></div><!-- end of lg --></div>
<p>三四七</p>
<div class="lg" style="margin-left:2em">
<div class="lg-row"><div class="lg-cell">彼着于欲流，蜘蛛自结网，断此离欲着，弃苦而游行〔出家得解脱〕。</div></div><!-- end of lg --></div>
<p>三四八</p>
<div class="lg" style="margin-left:2em">
<div class="lg-row"><div class="lg-cell">弃过现未来，而达于彼岸，意脱一切处，无再受生老。</div></div><!-- end of lg --></div>
<p>三四九</p>
<div class="lg" style="margin-left:2em">
<div class="lg-row"><div class="lg-cell">疑恶所扰乱，熾烈求享乐，爱欲愈增长。如是此类人，自作坚繫缚。</div></div><!-- end of lg --></div>
<p>三五〇</p>
<div class="lg" style="margin-left:2em">
<div class="lg-row"><div class="lg-cell">喜静止恶想，常观身不淨，当灭诸爱欲，不为魔王缚。</div></div><!-- end of lg --></div>
<p>三五一</p>
<div class="lg" style="margin-left:2em">
<div class="lg-row"><div class="lg-cell">达究竟处无畏，离爱欲无罪秽，断除生有之箭，此为彼最后身〔即不更轮迴〕。</div></div><!-- end of lg --></div>
<p>三五二</p>
<div class="lg" style="margin-left:2em">
<div class="lg-row"><div class="lg-cell">离爱无染着，通晓圣典语，善知法与义，及字之顺序，彼为最后身，被称大丈夫，及为大智者。</div></div><!-- end of lg --></div>
<p>三五三</p>
<div class="lg" style="margin-left:2em">
<div class="lg-row"><div class="lg-cell">我征服一切，我了知一切，一切法无染，捨弃于一切，灭欲而解脱，自悟谁称师？</div></div><!-- end of lg --></div>
<p>三五四</p>
<div class="lg" style="margin-left:2em">
<div class="lg-row"><div class="lg-cell">法施胜诸施，法味胜诸味，法乐胜诸乐，灭爱胜诸苦。</div></div><!-- end of lg --></div>
<p>三五五</p>
<div class="lg" style="margin-left:2em">
<div class="lg-row"><div class="lg-cell">毁灭财愚者，决非求彼岸。愚者财欲害，自害如害他。</div></div><!-- end of lg --></div>
<p>三五六</p>
<div class="lg" style="margin-left:2em">
<div class="lg-row"><div class="lg-cell">杂草毁田地，贪欲损世人。施与离贪者，故得大果报。</div></div><!-- end of lg --></div>
<p>三五七</p>
<div class="lg" style="margin-left:2em">
<div class="lg-row"><div class="lg-cell">杂草毁田地，瞋恚损世人。施与离瞋者，故得大果报。</div></div><!-- end of lg --></div>
<p>三五八</p>
<div class="lg" style="margin-left:2em">
<div class="lg-row"><div class="lg-cell">杂草毁田地，愚痴损世人。施与离痴者，故得大果报。</div></div><!-- end of lg --></div>
<p>三五九</p>
<div class="lg" style="margin-left:2em">
<div class="lg-row"><div class="lg-cell">杂草毁田地，欲望损世人。施与离欲者，故得大果报。</div></div><!-- end of lg --></div></div>
<div class='div-other'><a id='mulu25' />
<p class='h2'>二五　比丘品</p>
<p>三六〇</p>
<div class="lg" style="margin-left:2em">
<div class="lg-row"><div class="lg-cell">善哉制于眼，善哉制于耳，善哉制于鼻，善哉制于舌。</div></div><!-- end of lg --></div>
<p>三六一</p>
<div class="lg" style="margin-left:2em">
<div class="lg-row"><div class="lg-cell">善哉制于身，善哉制于语，善哉制于意，善哉制一切，制一切比丘，解脱一切苦。</div></div><!-- end of lg --></div>
<p>三六二</p>
<div class="lg" style="margin-left:2em">
<div class="lg-row"><div class="lg-cell">善调手足与言语，最善调御身与首，心喜善住于三昧，独居知足是比丘。</div></div><!-- end of lg --></div>
<p>三六三</p>
<div class="lg" style="margin-left:2em">
<div class="lg-row"><div class="lg-cell">比丘调于语，贤明而寂静，明正法与义，所说甚柔软。</div></div><!-- end of lg --></div>
<p>三六四</p>
<div class="lg" style="margin-left:2em">
<div class="lg-row"><div class="lg-cell">住法之乐园，乐法与随法，思惟忆念法，比丘不退堕。</div></div><!-- end of lg --></div>
<p>三六五</p>
<div class="lg" style="margin-left:2em">
<div class="lg-row"><div class="lg-cell">勿轻自所得，勿羡他所得，比丘羡他得，不入三昧地。</div></div><!-- end of lg --></div>
<p>三六六</p>
<div class="lg" style="margin-left:2em">
<div class="lg-row"><div class="lg-cell">比丘虽得少，不轻嫌所得，清淨活不怠，诸天实称讚。</div></div><!-- end of lg --></div>
<p>三六七</p>
<div class="lg" style="margin-left:2em">
<div class="lg-row"><div class="lg-cell">若于名及色，不着我我所，非有故无忧，彼实称比丘。</div></div><!-- end of lg --></div>
<p>三六八</p>
<div class="lg" style="margin-left:2em">
<div class="lg-row"><div class="lg-cell">比丘住慈悲，信喜佛陀教，达寂静安乐，诸行解脱界。</div></div><!-- end of lg --></div>
<p>三六九</p>
<div class="lg" style="margin-left:2em">
<div class="lg-row"><div class="lg-cell">比丘汲舟水，水出则舟轻，若断除贪瞋，汝证得涅槃。</div></div><!-- end of lg --></div>
<p>三七〇</p>
<div class="lg" style="margin-left:2em">
<div class="lg-row"><div class="lg-cell">五断与弃五，五种善勤修。越五着比丘！名为渡瀑流。</div></div><!-- end of lg --></div>
<p>三七一</p>
<div class="lg" style="margin-left:2em">
<div class="lg-row"><div class="lg-cell">修定勿放逸，勿使心迷欲，勿待吞铁丸，烧然而叫苦。</div></div><!-- end of lg --></div>
<p>三七二</p>
<div class="lg" style="margin-left:2em">
<div class="lg-row"><div class="lg-cell">无慧者无定，无定者无慧。具定与智慧，实彼近涅槃。</div></div><!-- end of lg --></div>
<p>三七三</p>
<div class="lg" style="margin-left:2em">
<div class="lg-row"><div class="lg-cell">比丘入空屋，彼心之寂静，諦观于正法，享超人界乐。</div></div><!-- end of lg --></div>
<p>三七四</p>
<div class="lg" style="margin-left:2em">
<div class="lg-row"><div class="lg-cell">人若常正念，诸蕴之生灭，获得喜与乐，已知得不死〔涅槃〕。</div></div><!-- end of lg --></div>
<p>三七五</p>
<div class="lg" style="margin-left:2em">
<div class="lg-row"><div class="lg-cell">有智慧比丘，于现世作是：摄根及知足，随护戒律仪。</div></div><!-- end of lg --></div>
<p>三七六</p>
<div class="lg" style="margin-left:2em">
<div class="lg-row"><div class="lg-cell">态度尽好谊，行为应善行。依此彼多乐，至灭尽诸苦。</div></div><!-- end of lg --></div>
<p>三七七</p>
<div class="lg" style="margin-left:2em">
<div class="lg-row"><div class="lg-cell">如夏之生花，枯萎而凋落，汝等诸比丘！须弃贪瞋恚。</div></div><!-- end of lg --></div>
<p>三七八</p>
<div class="lg" style="margin-left:2em">
<div class="lg-row"><div class="lg-cell">身静及语静，意静住三昧，弃俗乐比丘，称为寂静者。</div></div><!-- end of lg --></div>
<p>三七九</p>
<div class="lg" style="margin-left:2em">
<div class="lg-row"><div class="lg-cell">汝当自警策，自行自省察，自护与正念，比丘住安乐。</div></div><!-- end of lg --></div>
<p>三八〇</p>
<div class="lg" style="margin-left:2em">
<div class="lg-row"><div class="lg-cell">自为自护己，自为自依怙。故须自制御，如商调良马。</div></div><!-- end of lg --></div>
<p>三八一</p>
<div class="lg" style="margin-left:2em">
<div class="lg-row"><div class="lg-cell">比丘具喜心，乐教信佛陀，达寂静安乐，诸行解脱境。</div></div><!-- end of lg --></div>
<p>三八二</p>
<div class="lg" style="margin-left:2em">
<div class="lg-row"><div class="lg-cell">比丘虽年少，精勤佛陀教，如月离云翳，照耀于此世。</div></div><!-- end of lg --></div></div>
<div class='div-other'><a id='mulu26' />
<p class='h2'>二六　婆罗门品</p>
<p>三八三</p>
<div class="lg" style="margin-left:2em">
<div class="lg-row"><div class="lg-cell">勇敢断「欲」流，弃欲婆罗门！若知灭诸蕴，汝则知无作。</div></div><!-- end of lg --></div>
<p>三八四</p>
<div class="lg" style="margin-left:2em">
<div class="lg-row"><div class="lg-cell">若常住于二法〔止观〕，婆罗门达彼岸，如是彼智慧者，息灭一切繫缚。</div></div><!-- end of lg --></div>
<p>三八五</p>
<div class="lg" style="margin-left:2em">
<div class="lg-row"><div class="lg-cell">无彼岸此岸〔现世〕，两岸皆悉无，离若无繫缚，是名婆罗门。</div></div><!-- end of lg --></div>
<p>三八六</p>
<div class="lg" style="margin-left:2em">
<div class="lg-row"><div class="lg-cell">彼人入禪定，安住无垢秽，应作皆已作，去诸烦恼漏，到达最上义〔阿罗汉果〕，是名婆罗门。</div></div><!-- end of lg --></div>
<p>三八七</p>
<div class="lg" style="margin-left:2em">
<div class="lg-row"><div class="lg-cell">日照昼月明夜，刹帝利武装耀，婆罗门定光辉，然佛陀其光明，普照全昼全夜。</div></div><!-- end of lg --></div>
<p>三八八</p>
<div class="lg" style="margin-left:2em">
<div class="lg-row"><div class="lg-cell">除弃恶业者，是名婆罗门，所行清淨者，则称为沙门。自去垢秽者，是名出家人。</div></div><!-- end of lg --></div>
<p>三八九</p>
<div class="lg" style="margin-left:2em">
<div class="lg-row"><div class="lg-cell">勿打婆罗门，婆罗门勿瞋。打婆罗门者，忿瞋灾极甚。</div></div><!-- end of lg --></div>
<p>三九〇</p>
<div class="lg" style="margin-left:2em">
<div class="lg-row"><div class="lg-cell">婆罗门若制其心，此对彼不少利益。随时消灭于害心，亦随得止于痛苦。</div></div><!-- end of lg --></div>
<p>三九一</p>
<div class="lg" style="margin-left:2em">
<div class="lg-row"><div class="lg-cell">不以身语意，行作诸恶业，制此三处人，是名婆罗门。</div></div><!-- end of lg --></div>
<p>三九二</p>
<div class="lg" style="margin-left:2em">
<div class="lg-row"><div class="lg-cell">正觉所说法，不论从何闻，向彼宣说者，恭敬与敬礼，犹如婆罗门，恭敬于圣火。</div></div><!-- end of lg --></div>
<p>三九三</p>
<div class="lg" style="margin-left:2em">
<div class="lg-row"><div class="lg-cell">不因螺髻及种族，亦非生为婆罗门，谁知真实及法者，彼为幸福婆罗门。</div></div><!-- end of lg --></div>
<p>三九四</p>
<div class="lg" style="margin-left:2em">
<div class="lg-row"><div class="lg-cell">汝愚螺髻者！衣羊皮何用？内心具欲林，汝仅外严饰。</div></div><!-- end of lg --></div>
<p>三九五</p>
<div class="lg" style="margin-left:2em">
<div class="lg-row"><div class="lg-cell">诸着粪扫衣，瘦而露脉管，林中独入定，是名婆罗门。</div></div><!-- end of lg --></div>
<p>三九六</p>
<div class="lg" style="margin-left:2em">
<div class="lg-row"><div class="lg-cell">所谓婆罗门，不由母始生。执着世富裕，但名说「普」者，不着任何物，是名婆罗门。</div></div><!-- end of lg --></div>
<p>三九七</p>
<div class="lg" style="margin-left:2em">
<div class="lg-row"><div class="lg-cell">断一切结缚，彼实无畏怖，离无着繫缚，是名婆罗门。</div></div><!-- end of lg --></div>
<p>三九八</p>
<div class="lg" style="margin-left:2em">
<div class="lg-row"><div class="lg-cell">断纽与带绪，及断网所属，除障碍觉者，是名婆罗门。</div></div><!-- end of lg --></div>
<p>三九九</p>
<div class="lg" style="margin-left:2em">
<div class="lg-row"><div class="lg-cell">能忍骂与打，刑缚忍强军，如是安忍者，是名婆罗门。</div></div><!-- end of lg --></div>
<p>四〇〇</p>
<div class="lg" style="margin-left:2em">
<div class="lg-row"><div class="lg-cell">无瞋具德行，持戒远离欲，调至最后身，是名婆罗门。</div></div><!-- end of lg --></div>
<p>四〇一</p>
<div class="lg" style="margin-left:2em">
<div class="lg-row"><div class="lg-cell">如水落于莲叶，如介子在锥尖，不染着诸欲者，称名为婆罗门。</div></div><!-- end of lg --></div>
<p>四〇二</p>
<div class="lg" style="margin-left:2em">
<div class="lg-row"><div class="lg-cell">若人于此世，觉悟灭自苦，捨重担离缚，是名婆罗门。</div></div><!-- end of lg --></div>
<p>四〇三</p>
<div class="lg" style="margin-left:2em">
<div class="lg-row"><div class="lg-cell">有甚深智慧，善辨道非道，证无上义者，是名婆罗门。</div></div><!-- end of lg --></div>
<p>四〇四</p>
<div class="lg" style="margin-left:2em">
<div class="lg-row"><div class="lg-cell">不混在俗者，亦不杂于僧，无家寡欲者，是名婆罗门。</div></div><!-- end of lg --></div>
<p>四〇五</p>
<div class="lg" style="margin-left:2em">
<div class="lg-row"><div class="lg-cell">一切强弱有情中，彼人尽弃于刀杖，不杀不教他人杀，是名为之婆罗门。</div></div><!-- end of lg --></div>
<p>四〇六</p>
<div class="lg" style="margin-left:2em">
<div class="lg-row"><div class="lg-cell">于他敌中无害意，于持刀杖有温顺，执着者中无执着，我称彼为婆罗门。</div></div><!-- end of lg --></div>
<p>四〇七</p>
<div class="lg" style="margin-left:2em">
<div class="lg-row"><div class="lg-cell">食欲瞋恚与慢心，以及虚伪皆脱落，犹如介子落锥尖，我称彼为婆罗门。</div></div><!-- end of lg --></div>
<p>四〇八</p>
<div class="lg" style="margin-left:2em">
<div class="lg-row"><div class="lg-cell">不言粗暴语，说益言实语，不触怒于人，是名婆罗门。</div></div><!-- end of lg --></div>
<p>四〇九</p>
<div class="lg" style="margin-left:2em">
<div class="lg-row"><div class="lg-cell">于此善或恶，长短与粗细，不与而不取，是名婆罗门。</div></div><!-- end of lg --></div>
<p>四一〇</p>
<div class="lg" style="margin-left:2em">
<div class="lg-row"><div class="lg-cell">对此世彼世，均无有爱着，离繫解脱者，是名婆罗门。</div></div><!-- end of lg --></div>
<p>四一一</p>
<div class="lg" style="margin-left:2em">
<div class="lg-row"><div class="lg-cell">不存执着者，了悟无疑惑，到达甘露地，是名婆罗门。</div></div><!-- end of lg --></div>
<p>四一二</p>
<div class="lg" style="margin-left:2em">
<div class="lg-row"><div class="lg-cell">若于此世间，超脱善与恶，无忧清淨者，是名婆罗门。</div></div><!-- end of lg --></div>
<p>四一三</p>
<div class="lg" style="margin-left:2em">
<div class="lg-row"><div class="lg-cell">如月淨无垢，清淨而澄明，灭尽再生欲，是名婆罗门。</div></div><!-- end of lg --></div>
<p>四一四</p>
<div class="lg" style="margin-left:2em">
<div class="lg-row"><div class="lg-cell">超越泥泞难行道，并越愚痴轮迴海，得渡得岸住禪定，无欲而又无疑惑，无着证涅槃寂静，我称之为婆罗门。</div></div><!-- end of lg --></div>
<p>四一五</p>
<div class="lg" style="margin-left:2em">
<div class="lg-row"><div class="lg-cell">捨弃欲乐于此世，出家游行成无家，灭尽欲乐生起者，我称之为婆罗门。</div></div><!-- end of lg --></div>
<p>四一六</p>
<div class="lg" style="margin-left:2em">
<div class="lg-row"><div class="lg-cell">捨弃爱欲于此世，出家游行为无家，灭尽爱欲生起者，我称之为婆罗门。</div></div><!-- end of lg --></div>
<p>四一七</p>
<div class="lg" style="margin-left:2em">
<div class="lg-row"><div class="lg-cell">远离人间缚，超脱天上缚，断除诸缚者，是名婆罗门。</div></div><!-- end of lg --></div>
<p>四一八</p>
<div class="lg" style="margin-left:2em">
<div class="lg-row"><div class="lg-cell">捨弃乐不乐，清凉无烦恼，勇者胜世间，是名婆罗门。</div></div><!-- end of lg --></div>
<p>四一九</p>
<div class="lg" style="margin-left:2em">
<div class="lg-row"><div class="lg-cell">若徧知一切，有情之生灭，无执善逝佛，是名婆罗门。</div></div><!-- end of lg --></div>
<p>四二〇</p>
<div class="lg" style="margin-left:2em">
<div class="lg-row"><div class="lg-cell">诸天乾闥婆及人，具不知彼所趣道，灭尽烦恼阿罗汉，我称彼为婆罗门。</div></div><!-- end of lg --></div>
<p>四二一</p>
<div class="lg" style="margin-left:2em">
<div class="lg-row"><div class="lg-cell">前〔过〕后〔未来〕，与中间〔现在〕，无有任何物，不着一物者，是名婆罗门。</div></div><!-- end of lg --></div>
<p>四二二</p>
<div class="lg" style="margin-left:2em">
<div class="lg-row"><div class="lg-cell">牡牛最胜勇猛者，大仙无欲胜利者，洗涤心垢与觉者，我称彼为婆罗门。</div></div><!-- end of lg --></div>
<p>四二三</p>
<div class="lg" style="margin-left:2em">
<div class="lg-row"><div class="lg-cell">牟尼知前生，见天界恶趣，达生之灭尽，业成无上智，一切圆满者，是名婆罗门。</div></div><!-- end of lg --></div></div></div>
</div><!-- end of div[@id='body'] -->
</body></html>
