<html xmlns="http://www.w3.org/1999/xhtml">
<head>
  <title>增支部经典</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='div-other'><a id='mulu1532' />
<p class='h1'>十一　集</p>
<div class='div-other'><a id='mulu1533' />
<p class='h2'>第一　依止品</p>
<div class='div-other'><a id='mulu1534' />
<p class='h3'>一　何义</p>
<p>一</p>
<p>时，具寿阿难往詣世尊之处，至已，礼敬世尊，坐于一面。坐于一面之具寿阿难白世尊言：</p>
<p>「大德！善戒者以何为义，以何为功德耶？」</p>
<p>「阿难！善戒者以不悔为义，以不悔为功德。」</p>
<p>「大德！又，不悔者以何为义，以何为功德耶？」</p>
<p>「阿难！不悔者以欢悦为义，以欢悦为功德。」</p>
<p>「大德！又，欢悦者以何为义，以何为功德耶？」</p>
<p>「阿难！欢悦者以喜为义，以喜为功德。」</p>
<p>「大德！又，喜者以何为义，以何为功德耶？」</p>
<p>「阿难！喜者以止为义，以止为功德。」</p>
<p>「大德！又，止者以何为义，以何为功德耶？」</p>
<p>「阿难！止者以乐为义，以乐为功德。」</p>
<p>「大德！又，乐者以何为义，以何为功德耶？」</p>
<p>「阿难！乐者以定为义，以定为功德。」</p>
<p>「大德！又，定者以何为义，以何为功德耶？」</p>
<p>「阿难！定者以如实智见为义，以如实智见为功德。」</p>
<p>「大德！又，如实智见者以何为义，以何为功德耶？」</p>
<p>「阿难！如实智见者以厌患为义，以厌患为功德。」</p>
<p>「大德！又，厌患者以何为义，以何为功德耶？」</p>
<p>「阿难！厌患者以离贪为义，以离贪为功德。」</p>
<p>「大德！又，离贪者以何为义，以何为功德耶？」</p>
<p>「阿难！离贪者以解脱智见为义，以解脱智见为功德。</p>
<p>二</p>
<p>阿难！如是，善戒者以不悔为义，以不悔为功德；不悔者以欢悦为义，以欢悦为功德；欢悦者以喜为义，以喜为功德；喜者以止为义，以止为功德；止者以乐为义，以乐为功德；乐者以定为义，以定为功德；定者以如实智见为义，以如实智见为功德；如实智见者以厌患为义，以厌患为功德；厌患者以离贪为义，以离贪为功德；离贪者以解脱智见为义，以解脱智见为功德。阿难！如是，善戒者次第而趣于最胜。」</p></div>
<div class='div-other'><a id='mulu1535' />
<p class='h3'>二　思</p>
<p>一</p>
<p>「诸比丘！持戒、具戒者，不可思：『我得不悔』。诸比丘！依于法，持戒、具戒者得不悔。</p>
<p>诸比丘！不悔者，不可思：『我得欢悦』。诸比丘！依于法，不悔者得欢悦。</p>
<p>诸比丘！欢悦者，不可思：『我得喜』。诸比丘！依于法，欢悦者得喜。</p>
<p>诸比丘！于意有喜者，不可思：『我得止于身』。诸比丘！依于法，于意有喜者得止于身。</p>
<p>诸比丘！于身有止者，不可思：『我觉乐』。诸比丘！依于法，于身有止者觉乐。</p>
<p>诸比丘！于乐者，不可思：『我得定心』。诸比丘！依于法，于乐者得定心。</p>
<p>诸比丘！得定者，不可思：『我如实知见』。诸比丘！依于法，得定者如实知见。</p>
<p>诸比丘！如实知见者，不可思：『我厌患』。诸比丘！依于法，如实知见者厌患。</p>
<p>诸比丘！厌患者，不可思：『我离贪』。诸比丘！依于法，厌患者离贪。</p>
<p>诸比丘！离贪者，不可思：『我现证解脱智见』。诸比丘！依于法，离贪者现证解脱智见。</p>
<p>二</p>
<p>诸比丘！如是，离贪者以解脱智见为义，以解脱智见为功德；厌患者以离贪为义，以离贪为功德；如实智见者以厌患为义，以厌患为功德；定者以如实智见为义，以如实智见为功德。乐者以定为义，以定为功德；止者以乐为义，以乐为功德；喜者以止为义，以止为功德；欢悦者以喜为义，以喜为功德；不悔者以欢悦为义，以欢悦为功德；善戒者以不悔为义，以不悔为功德。诸比丘！如是，法生法，法圆满法，自此岸导至彼岸。」</p></div>
<div class='div-other'><a id='mulu1536' />
<p class='h3'>三　所依（一）</p>
<p>一</p>
<p>「诸比丘！破戒、坏戒者，害不悔之所依；无不悔、坏不悔者，害欢悦之所依；无欢悦、坏欢悦者，害喜之所依；无喜、坏喜者，害止之所依；无止、坏止者，害乐之所依；无乐、坏乐者，害正定之所依；无正定、坏正定者，害如实智见之所依；无如实智见、坏如实智见者，害厌患之所依；无厌患、坏厌患者，害离贪之所依；无离贪、坏离贪者，害解脱智见之所依。</p>
<p>二</p>
<p>诸比丘！譬如枝叶毁坏之树，其幼芽不能完成圆满，皮、材、心不能完成圆满。诸比丘！如是，破戒、坏戒者，害不悔之所依；无不悔、坏不悔者，〔害欢悦之所依；无欢悦、坏欢悦者，害喜之所依；无喜、坏喜者，害止之所依；无止、坏止者，害乐之所依；无乐、坏乐者，害正定之所依；无正定、坏正定者，害如实智见之所依；无如实智见、坏如实智见者，害厌患之所依；无厌患、坏厌患者，害离贪之所依；无离贪、坏离贪者，〕害解脱智见之所依。</p>
<p>三</p>
<p>诸比丘！持戒、具戒者，具足不悔之所依；有不悔、具足不悔者，具足欢悦之所依；有欢悦、具足欢悦者，具足喜之所依；有喜、具足喜者，具足止之所依；有止、具足止者，具足乐之所依；有乐、具足乐者，具足正定之所依；有正定、具足正定者，具足如实智见之所依；有如实智见、具足如实智见者，具足厌患之所依；有厌患、具足厌患者，具足离贪之所依；有离贪、具足离贪者，具足解脱智见之所依。</p>
<p>四</p>
<p>诸比丘！譬如枝叶具足之树，其幼芽完成圆满，皮、材、心完成圆满。诸比丘！持戒、具戒者，具足不悔之所依；有不悔、具足不悔者，〔具足欢悦之所依；有欢悦、具足欢悦者，具足喜之所依；有喜、具足喜者，具足止之所依；有止、具足止者，具足乐之所依；有乐、具足乐者，具足正定之所依；有正定、具足正定者，具足如实智见之所依；有如实智见、具足如实智见者，具足厌患之所依；有厌患、具足厌患者，具足离贪之所依；有离贪、具足离贪者，〕具足解脱智见之所依。」</p></div>
<div class='div-other'><a id='mulu1537' />
<p class='h3'>四　所依（二）</p>
<p>一</p>
<p>尔时，具寿舍利弗告诸比丘言：</p>
<p>「友等！诸比丘！」</p>
<p>「友！」</p>
<p>彼诸比丘应诺具寿舍利弗。具寿舍利弗即说：</p>
<p>二</p>
<p>「友等！破戒、坏戒者，害不悔之所依；无不悔、坏不悔者，害欢悦之所依；无欢悦、坏欢悦者，害喜之所依；无喜、坏喜者，害止之所依；无止坏止者害乐之所依；无乐、坏乐者，害正定之所依；无正定、坏正定者，害如实智见之所依；无如实智见、坏如实智见者，害厌患之所依；无厌患、坏厌患者，害离贪之所依；无离贪、坏离贪者，害解脱智见之所依。</p>
<p>三</p>
<p>友等！譬如枝叶毁坏之树，其幼芽不能完成圆满，皮、材、心不能完成圆满。友等！如是，破戒、坏戒者，害不悔之所依；无不悔、坏不悔者，〔害欢悦之所依；无欢悦、坏欢悦者，害喜之所依；无喜、坏喜者，害止之所依；无止、坏止者，害乐之所依；无乐、坏乐者，害正定之所依；无正定、坏正定者，害如实智见之所依；无如实智见、坏如实智见者，害厌患之所依；无厌患、坏厌患者，害离贪之所依；无离贪、坏离贪者，〕害解脱智见之所依。</p>
<p>四</p>
<p>友等！持戒、具戒者，具足不悔之所依；有不悔、具足不悔者，具足欢悦之所依；有欢悦、具足欢悦者，具足喜之所依；有喜、具足喜者，具足止之所依；有止、具足止者，具足乐之所依；有乐、具足乐者，具足正定之所依；有正定、具足正定者，具足如实智见之所依；有如实智见、具足如实智见者，具足厌患之所依；有厌患、具足厌患者，具足离贪之所依；有离贪、具足离贪者，具足解脱智见之所依。</p>
<p>五</p>
<p>友等！譬如枝叶具足之树，其幼芽完成圆满，皮、材、心完成圆满。友等！如是，持戒、具戒者，具足不悔之所依；有不悔、具足不悔者，〔具足欢悦之所依；有欢悦、具足欢悦者，具足喜之所依；有喜、具足喜者，具足止之所依；有止、具足止者，具足乐之所依；有乐、具足乐者，具足正定之所依；有正定、具足正定者，具足如实智见之所依；有如实智见、具足如实智见者，具足厌患之所依；有厌患、具足厌患者，〔具足离贪之所依；有离贪、具足离贪者，〕具足解脱智见之所依。」</p></div>
<div class='div-other'><a id='mulu1538' />
<p class='h3'>五　所依（三）</p>
<p>一</p>
<p>尔时，具寿阿难告诸比丘言……乃至……</p>
<p>二</p>
<p>「友等！破戒、坏戒者，害不悔之所依；无不悔、坏不悔者，害欢悦之所依；无欢悦、坏欢悦者，害喜之所依；无喜、坏喜者，害止之所依；无止、坏止者，害乐之所依；无乐、坏乐者，害正定之所依；无正定、坏正定者，害如实智见之所依；无如实智见坏如实智见者，害厌患之所依；无厌患、坏厌患者，害离贪之所依；无离贪、坏离贪者，害解脱智见之所依。</p>
<p>三</p>
<p>友等！譬如枝叶毁坏之树，其幼芽不能完成圆满，皮、肤、心不能完成圆满。友等！如是，破戒、坏戒者，害不悔之所依；无不悔、坏不悔者，〔害欢悦之所依；无欢悦、坏欢悦者，害喜之所依；无喜、坏喜者，害止之所依；无止、坏止者，害乐之所依；无乐、坏乐者，害正定之所依；无正定、坏正定者，害如实智见之所依；无如实智见、坏如实智见者，害厌患之所依；无厌患、坏厌患者，害离贪之所依；无离贪、坏离贪者，〕害解脱智见之所依。</p>
<p>四</p>
<p>友等！持戒、具戒者，具足不悔之所依；有不悔、具足不悔者，具足欢悦之所依；有欢悦、具足欢悦者，具足喜之所依；有喜、具足喜者，具足止之所依；有止、具足止者，具足乐之所依；有乐、具足乐者，具足正定之所依；有正定、具足正定者，具足如实智见之所依；有如实智见、具足如实智见者，具足厌患之所依；有厌患、具足厌患者，具足离贪之所依；有离贪、具足离贪者，具足解脱智见之所依。</p>
<p>五</p>
<p>友等！譬如枝叶具足之树，其幼芽完成圆满，皮、材、心完成圆满。友等！如是，持戒、具戒者，具足不悔之所依；有不悔、具足不悔者，〔具足欢悦之所依；有欢悦、具足欢悦者，具足喜之所依；有喜、具足喜者，具足止之所依；有止、具足止者，具足乐之所依；有乐、具足乐者，具足正定之所依；有正定、具足正定者，具足如实智见之所依；有如实智见、具足如实智见者，具足厌患之所依；有厌患、具足厌患者，〔具足离贪之所依；有离贪、具足离贪者，〕具足解脱智见之所依。」</p></div>
<div class='div-other'><a id='mulu1539' />
<p class='h3'>六　难</p>
<p>一</p>
<p>「诸比丘！比丘若骂詈呵责同梵行者、诽谤圣者，契理契机，无不堕入十一难中随一之难。何等为十一耶？</p>
<p>二</p>
<p>即未证得者不能证得，已证得者失，无正法明，于正法有增上慢，修梵行者不欣，犯随一之杂染罪，弃学而还俗，病于重患，颠狂乱心，蒙昧而命终，身坏命终而后生于恶生、恶趣、堕处、地狱。</p>
<p>诸比丘！比丘若骂詈呵责同梵行者、诽谤圣者，契理契机，无不堕入此十一难中随一之难。」</p></div>
<div class='div-other'><a id='mulu1540' />
<p class='h3'>七　想（一）</p>
<p>一</p>
<p>时，具寿阿难往詣世尊之处，至已，礼敬世尊，坐于一面。坐于一面之具寿阿难白世尊言：</p>
<p>大德！比丘可获得如是之三<span class='corr'>昧</span>耶？谓：于地无地想，于水无水想，于火无火想，于风无风想，于空无边处无空无边处想，于识无边处无识无边处想，于无所有处无无所有处想，于非想非非想处无非想非非想处想，于此世无此世想，于他世无他世想，见、闻、觉、知、得、求，于意所寻亦无想，然有想也。</p>
<p>二</p>
<p>「阿难！比丘可获得如是之三昧，谓：于地无地想，于水无水想，于火无火想，于风无风想，于空无边处无空无边处想，于识无边处无识无边处想，于无所有处无无所有处想，于非想非非想处无非想非非想处想，于此世无此世想，于他世无他世想，见、闻、觉、知、得、求，于意所寻亦无想，然有想也。」</p>
<p>三</p>
<p>「大德！云何比丘可获得如是之三昧耶？谓：于地无地想……乃至……于意所寻亦无想，而有知也。」</p>
<p>四</p>
<p>「阿难！此处，比丘有如是之想：『此乃寂静也，此乃殊妙也，谓：一切行之寂止，一切依之定弃、爱尽、离贪、灭尽、涅槃也』。阿难！若能如是，比丘乃获得如是之三昧，谓：于地无地想，于水无水想，于火无火想，于风无风想，于空无边处无空无边处想，于识无边处无识无边处想，于无所有处无无所有处想，于非想非非非想处无非想非非想处想，于此世无此世想，于他世无他世想，见、闻、觉、知、得、求，于意所寻亦无想，然有想也。」</p></div>
<div class='div-other'><a id='mulu1541' />
<p class='h3'>八　想（二）</p>
<p>一</p>
<p>时，具寿阿难欢喜<span class='corr'>随</span>喜世尊之所说，从座而起，礼敬世尊，作右绕，往具寿舍利弗之处。往已与具寿舍利弗相俱交换庆慰，欢喜铭感之语已，坐于一面。坐于一面之具寿阿难对具寿舍利弗言：</p>
<p>「友舍利弗！比丘可获得如是之三<span class='corr'>昧</span>耶？谓：于地无地想，〔于水无水想，于火无火想，于风无风想，于空无边处无空无边处想，于识无边处无识无边处想，于无所有处无无所有处想，于非想非非想处无非想非非想处想，于此世无此世想，于他世无他世想，〕见、闻、觉、知、得、求，于意所寻亦无想，然有想也。」</p>
<p>二</p>
<p>「友阿难！比丘可获得如是之三昧，谓：于地无地想，〔于水无水想，于火无火想，于风无风想，于空无边处无空无边处想，于识无边处无识无边处想，于无所有处无无所有处想，于非想非非想处无非想非非想处想，于此世无此世想，于他世无他世想，〕见、闻、觉、知、得、求，于意所寻亦无想，然有想也。」</p>
<p>三</p>
<p>「友舍利弗！云何比丘可获得如是之三<span class='corr'>昧</span>耶？谓：于地无地想，〔于水无水想，于火无火想，于风无风想，于空无边处无空无边处想，于识无边处无识无边处想，于无所有处无无所有处想，于非想非非想处无非想非非想处想，于此世无此世想，于他世无他世想，〕见、闻、觉、知、得、求，于意所寻亦无想，然有想也。」</p>
<p>四</p>
<p>「友阿难！此处，比丘有如是之想：『此乃寂静，此乃殊妙也，谓：一切行之寂止，一切依之定弃、爱尽、离贪、灭尽、涅槃也』。友阿难！若能如是，比丘乃获得如是之三昧，谓：于地无地想，于水无水想，于火无火想，于风无风想，于空无边处无空无边处想，于识无边处无识无边处想，于无所有处无无所有处想，于非想非非想处无非想非非想处想，于此世无此世想，于他世无他世想，见、闻、觉、知、得、求，于意所寻亦无想，然有想也。」</p>
<p>五</p>
<p>「希有哉！友！未曾有哉！友！所以者师与弟子，于最胜句，义与义、文与文，相合相会而不违背也。友！我今往詣世尊之处，询问此义，世尊亦如具寿舍利弗，以如是之句、如是之文，记如是之义。希有哉！友！未曾有哉！友！所以者师与弟子，于最胜句，义与义、文与文，相合相会而不违背也。」</p></div>
<div class='div-other'><a id='mulu1542' />
<p class='h3'>九　作意</p>
<p>一</p>
<p>时，具寿阿难往詣世尊之处，至已，礼敬世尊，坐于一面。坐于一面之具寿阿难白世尊言：</p>
<p>「大德！比丘可获得如是之三昧耶？谓：眼不作意，色不作意，耳不作意，声不作意，鼻不作意，香不作意，舌不作意，味不作意，身不作意，所触不作意，地不作意，水不作意，火不作意，风不作意，空无边处不作意，识无边处不作意，无所有处不作意，非想非非想处不作意，此世不作意，他世不作意，见、闻、觉、知、得、求，以意所寻不作意，而作意也。」</p>
<p>二</p>
<p>「阿难！比丘可获得如是之三昧，谓：眼不作意，色不作意，耳不作意，声不作意，鼻不作意，香不作意，舌不作意，味不作意，身不作意，所触不作意，地不作意，水不作意，火不作意，风不作意，空无边处不作意，识无边处不作意，无所有处不作意，非想非非想处不作意，此世不作意，他世不作意，见、闻、觉、知、得、求，以意所寻不作意，而作意也。」</p>
<p>三</p>
<p>「大德！云何比丘可获得如是之三昧耶？谓：眼不作意，色不作意，〔耳不作意，声不作意，鼻不作意，香不作意，舌不作意，味不作意，身不作意，所触不作意，地不作意，水不作意，火不作意，风不作意，空无边处不作意，识无边处不作意，无所有处不作意，非想非非想处不作意，此世不作意，他世不作意，〕见、闻、觉、知、得、求，以意所寻不作意，而作意也。」</p>
<p>四</p>
<p>「阿难！此处，比丘如是作意：『此乃寂静也，此乃殊妙也。谓：一切行之寂行，一切依之定弃、爱尽、离贪、灭尽、涅槃也』。阿难！若能如是，比丘乃获得如是之三昧，谓：眼不作意，色不作意，耳不作意，声不作意，鼻不作意，香不作意，舌不作意，味不作意，身不作意，所触不作意，地不作意，水不作意，火不作意，风不作意，空无边处不作意，识无边处不作意，无所有处不作意，非想非非想处不作意，此世不作意，他世不作意，见、闻、觉、知、得、求，以意所寻不作意，而作意也。」</p></div>
<div class='div-other'><a id='mulu1543' />
<p class='h3'>十　詵陀</p>
<p>一</p>
<p>尔时，世尊住那梨聚落之揵祁精舍。时，具寿詵陀往詣世尊之处，至已，礼敬世尊，坐于一面。坐于一面之时，世尊对具寿詵陀言：</p>
<p>二</p>
<p>「詵陀！作良马之静虑，勿作未调马之静虑。</p>
<p>詵陀！何等为未调马之静虑耶？</p>
<p>三</p>
<p>詵陀！未调马繫于槽而思虑穀草。何以故耶？詵陀！未调马繫于槽而不思念：</p>
<p>『今日调马师令我作何事耶？我能作耶？』彼乃繫于槽而思虑穀草。詵陀！如是，此处，一类之人如未调之马者，在阿兰若、在树下、在空闲处，其心缠于欲贪、制于欲贪而住，不如实了知已生欲贪之出离，彼藏欲贪于内而静虑、沉思、深虑、观想。其心缠于瞋恚……缠于惛眠……缠于掉悔……缠于疑惑、制于疑惑而住，不如实了知已生疑惑之出离，彼藏疑惑于内而静虑、沉思、深虑、观想。彼依止于地而静虑，依止于水而静虑，依止于火而静虑，依止于风而静虑，依止于空无边处而静虑，依止于识无边处而静虑，依止于无所有虑而静虑，依止于非想非非想处而静虑，依止于此世而静虑，依止于他世而静虑，见、闻、觉、知、得、求，依止于以意所寻而静虑。</p>
<p>詵陀！如是乃未调马之静虑也。</p>
<p>詵陀！何等为良马之静虑耶？</p>
<p>四</p>
<p>詵陀！贤良马繫于槽而不思虑穀草。何以故耶？詵陀！贤良马繫于槽而思念：</p>
<p>『今日调马师令我作何事耶？我能作耶？』彼乃繫于槽而不思虑穀草。詵陀！贤良马，若受鞭，则观如债、如束缚、如压制、如恶运。詵陀！如是贤人良马者在阿兰若、在树下、在空闲处，其心不缠于欲贪、不制于欲贪而住，如实了知已生欲贪之出离。其心不缠于瞋恚……不缠于惛眠……不缠于掉悔……不缠于疑惑、不制于疑惑而住，如实了知已生疑惑之出离。彼不依止于地而静虑，不依止于水而静虑，不依止于火而静虑，不依止于风而静虑，不依止于空无边处而静虑，不依于识无边处而静虑，不依止于无所有处而静虑，不依止于非想非非想处而静虑，不依止于此世而静虑，不依止于他世而静虑，见、闻、觉、知、得、求，不依止于以意所寻而静虑，然静虑也。</p>
<p>詵陀！如是，静虑之贤人良马者，遥远之帝释、梵天、生主等诸天亦归命也。</p>
<div class="lg">
<div class="lg-row"><div class="lg-cell" style="text-indent:7em">归命人良马</div></div>
<!-- end of lg-row -->
<div class="lg-row"><div class="lg-cell" style="text-indent:7em">归命最胜人</div></div>
<!-- end of lg-row -->
<div class="lg-row"><div class="lg-cell" style="text-indent:7em">汝静虑所依</div></div>
<!-- end of lg-row -->
<div class="lg-row"><div class="lg-cell" style="text-indent:7em">我等难了知」</div></div><!-- end of lg --></div>
<p>五</p>
<p>如是所说，具寿詵陀即白世尊言：</p>
<p>「大德！云何为依静虑而贤人良马静虑，彼不依止于地而静虑，不依止于水而静虑，不依止于火而静虑，不依止于风而静虑，不依止于空无边处而静虑，不依止于识无边处而静虑，不依止于无所有处而静虑，不依止于非想非非想处而静虑，不依止于此世而静虑，不依止于他世而静虑，见、闻、觉、知、得、求，不依止于以意所寻而静虑，然静虑耶？大德！复次，云何为静虑之贤人良马者，遥远之帝释、梵天、生主等诸天亦归命耶？</p>
<div class="lg">
<div class="lg-row"><div class="lg-cell" style="text-indent:7em">归命人良马</div></div>
<!-- end of lg-row -->
<div class="lg-row"><div class="lg-cell" style="text-indent:7em">归命最胜人</div></div>
<!-- end of lg-row -->
<div class="lg-row"><div class="lg-cell" style="text-indent:7em">汝静虑所依</div></div>
<!-- end of lg-row -->
<div class="lg-row"><div class="lg-cell" style="text-indent:7em">我等难了知」</div></div><!-- end of lg --></div>
<p>六</p>
<p>「詵陀！此处，贤人良马者，于地调伏地想，于水调伏水想，于火调伏火想，于风调伏风想，于空无边处调伏空无边处想，于识无边处调伏识无边处想，于无所有处调伏无所有处想，于非想非非想处调伏非想非非想处想，于此世伏调此世想，于他世调伏他世想，见、闻、觉、知、得、求，于以意所寻调伏想。詵陀！如是依静虑而贤人良马者，不依止于地而静虑，不依止于水而静虑，不依止于火而静虑，不依止于风而静虑，不依止于空无边处而静虑，不依于识无边处而静虑，不依止于无所有处而静虑，不依止于非想非非想处而静虑，不依止于此世而静虑，不依止于他世而静虑，见、闻、觉、知、得、求，不依止于以意所寻而静虑，然静虑也。詵陀！复次，如是静虑之贤人良马者，遥远之帝释、梵天、生主等诸天亦归命也。</p>
<div class="lg">
<div class="lg-row"><div class="lg-cell" style="text-indent:7em">归命人良马</div></div>
<!-- end of lg-row -->
<div class="lg-row"><div class="lg-cell" style="text-indent:7em">归命最胜人</div></div>
<!-- end of lg-row -->
<div class="lg-row"><div class="lg-cell" style="text-indent:7em">汝静虑所依</div></div>
<!-- end of lg-row -->
<div class="lg-row"><div class="lg-cell" style="text-indent:7em">我等难了知」</div></div><!-- end of lg --></div></div>
<div class='div-other'><a id='mulu1544' />
<p class='h3'>十一　孔雀林</p>
<p>一</p>
<p>尔时，世尊住王舍城之孔雀林异学园。此时，世尊告诸比丘言：</p>
<p>「诸比丘！」</p>
<p>「大德！」</p>
<p>彼诸比丘应诺世尊。世尊即说：</p>
<p>二</p>
<p>「诸比丘！成就三法之比丘，毕竟究竟、毕竟安稳、毕竟梵行、毕竟究尽，而为人天中之最胜也。何等为三耶？</p>
<p>三</p>
<p>即无学之戒蕴、无学之定蕴、无学之慧蕴也。</p>
<p>诸比丘！成就此三法之比丘，毕竟究竟、毕竟安稳、毕竟梵行、毕竟究尽，而为人天中之最胜也。</p>
<p>四</p>
<p>诸比丘！复次，成就其他三法之比丘，毕竟究竟、毕竟安稳、毕竟梵行、毕竟究尽，而为人天中之最胜也。何等为三耶？</p>
<p>五</p>
<p>即神变示导、记心示导、教诫示导也。</p>
<p>诸比丘！成就此三法之比丘，毕竟究竟、毕竟安稳、毕竟梵行、毕竟究尽，而为人天中之最胜也。</p>
<p>六</p>
<p>诸比丘！复次，成就其他三法之比丘，毕竟究竟、毕竟安稳、毕竟梵行、毕竟究尽，而为人天中之最胜也。何等为三耶？</p>
<p>七</p>
<p>即正见、正智、正解脱也。</p>
<p>诸比丘！成就此三法之比丘，毕竟究竟、毕竟安稳、毕竟梵行、毕竟究尽，而为人天中之最胜也。</p>
<p>八</p>
<p>诸比丘！成就二法之比丘，毕竟究竟、毕竟安稳、毕竟梵行、毕竟究尽，而为人天中之最胜也。何等为二耶？</p>
<p>九</p>
<p>即明、行也。</p>
<p>诸比丘！成就此二法之比丘，毕竟究竟、毕竟安稳、毕竟梵行、毕竟究尽，而为人天中之最胜也。</p>
<p>一〇</p>
<p>诸比丘！梵天常生童子亦说此偈：</p>
<div class="lg">
<div class="lg-row"><div class="lg-cell" style="text-indent:7em">种姓于人中</div></div>
<!-- end of lg-row -->
<div class="lg-row"><div class="lg-cell" style="text-indent:7em">刹帝利最胜</div></div>
<!-- end of lg-row -->
<div class="lg-row"><div class="lg-cell" style="text-indent:7em">明行具足者</div></div>
<!-- end of lg-row -->
<div class="lg-row"><div class="lg-cell" style="text-indent:7em">人天中最胜</div></div><!-- end of lg --></div>
<p>诸比丘！梵天常生童子，善偈诵、非恶诵，善说〔偈〕、非恶说，</p>
<p>引义利、非不引义利，我所许可也。诸比丘！我亦如是说：</p>
<div class="lg">
<div class="lg-row"><div class="lg-cell" style="text-indent:7em">种姓于人中</div></div>
<!-- end of lg-row -->
<div class="lg-row"><div class="lg-cell" style="text-indent:7em">刹帝利最胜</div></div>
<!-- end of lg-row -->
<div class="lg-row"><div class="lg-cell" style="text-indent:7em">明行具足者</div></div>
<!-- end of lg-row -->
<div class="lg-row"><div class="lg-cell" style="text-indent:7em">人天中最胜」</div></div><!-- end of lg --></div>
<p>第一　依止品〔毕〕</p>
<p>摄颂曰：</p>
<div class="lg">
<div class="lg-row"><div class="lg-cell" style="text-indent:6em">（一）何义、（二）思、</div></div>
<!-- end of lg-row -->
<div class="lg-row"><div class="lg-cell" style="text-indent:6em">（三～五）三之所依、（六）难、</div></div>
<!-- end of lg-row -->
<div class="lg-row"><div class="lg-cell" style="text-indent:6em">（七～八）想、（九）作意、</div></div>
<!-- end of lg-row -->
<div class="lg-row"><div class="lg-cell" style="text-indent:6em">（一〇）詵陀、（一一）孔雀林。</div></div><!-- end of lg --></div></div></div>
<div class='div-other'><a id='mulu1545' />
<p class='h2'>第二　忆念品</p>
<div class='div-other'><a id='mulu1546' />
<p class='h3'>十二　摩訶男（一）</p>
<p>一</p>
<p>尔时，世尊住释氏国迦毘罗卫城之尼拘律园。其时，众多之比丘作世尊之衣，言：「三月后作衣竟，世尊乃游行人间。」释子摩訶男闻：「众多之比丘作世尊之衣，言：『三月后作衣竟，世尊乃游行人间。』」时，释子摩訶男往詣世尊之处，詣已，礼敬世尊，坐于一面，坐于一面之释子摩訶男白世尊言：</p>
<p>「大德！我闻：『众多之比丘作世尊之衣，言：「三月后作衣竟，世尊乃游行人间。」』大德！我等于种种住之间，当以何等之住而住耶？」</p>
<p>二</p>
<p>「善哉！善哉！摩訶男！摩訶男！汝等往詣如来之处而问：『大德！我等于种种住之间，当以何等之住而住耶？』则汝相应于善男子之间也。摩訶男！若信则能成，若不信则不然；若发勤则能成，若懈怠则不然；若繫念则能成，若妄念则不然；若得定则能成，若不得定则不然；若慧则能成，若不得慧则不然。</p>
<p>三</p>
<p>摩訶男！此处，汝当忆念如来，曰：『如是，彼世尊是应供、正等觉、明行足、善逝、世间解、无上士、调御丈夫、天人师、佛、世尊也』。摩訶男！圣弟子忆念如来之时，心不缠于贪欲、心不缠于瞋恚、心不缠于愚痴，其时，依如来而心正直也。摩訶男！圣弟子若心正直，则得义明、得法明、得法所引之欢悦；若欢悦，则喜生；若意喜，则身轻安也；若身轻安，则受乐；若乐，心则得定。摩訶男！故曰：圣弟子在不平等之众生中，得平等而住；在瞋恚之众生中，无瞋而住；具足闻法，修习念佛。</p>
<p>四</p>
<p>摩訶男！复次，当忆念法，曰：『世尊所善说之法，为现见、非时，来观、引导，而为智者之所内证也。』摩訶男！圣弟子忆念法之时，心不缠于贪欲、心不缠于瞋恚、心不缠于愚痴，其时，依法而心正直也。摩訶男！圣弟子，若心正直，则得义明、得法明、得法所引之欢悦；若欢悦，则喜生；若意喜，则身轻安也；若身轻安，则受乐；若乐，心则得定。摩訶男！故曰：圣弟子在不平等之众生中，得平等而住；瞋恚之众生中，无瞋而住；具足闻法，修习念法。</p>
<p>五</p>
<p>摩訶男！复次，当忆念僧伽，曰：『世尊之弟子众善行者，世尊之弟子众正直行者，世尊之弟子众正理行者，世尊之弟子众和敬行者，谓：四双八辈也。此世尊之弟子众为应请、极应请、应供施、应合掌、世间之无上福田也』。摩訶男！圣弟子忆念僧伽之时，心不缠于贪欲、心不缠于瞋恚、心不缠于愚痴，其时，依僧伽而心正直。摩訶男！圣弟子若心正直，则得义明、得法明、得法所引之欢悦；若欢悦，则喜生；若意喜，则身轻安也；若身轻安，则受乐；若乐，心则得定。摩訶男！故曰：圣弟子在不平等之众生中，得平等而住；在瞋恚之众生中；无瞋而住；具足闻法，修习念僧。</p>
<p>六</p>
<p>摩訶男！复次，当自忆念戒，曰：『即无缺、不穿、无杂、无染、自在而为智者之所称讚，无执取，资三昧』。摩訶男！圣弟子忆念〔自〕戒之时，心不缠于贪欲、心不缠于瞋恚、心不缠于愚痴，其时，依戒而心正直。摩訶男！圣弟子若心正直，则得义明、得法明、得法所引之欢悦；若欢悦，则喜生；若意喜，则身轻安也；若身轻安，则受乐；若乐，心则得定。摩訶男！故曰：圣弟子在不平等之众生中，得平等而住；在瞋恚之众生中，无瞋而住；具足闻法，修习念戒。</p>
<p>七</p>
<p>摩訶男！复次，当自忆念弃捨，曰：『利哉！益哉！我在缠于慳吝垢秽之众生中，以远离慳吝垢秽之心住家，常施，亲手施、喜弃捨，相应于乞，喜分布布施』。摩訶男！圣弟子忆念弃捨之时，心不缠于贪欲、心不缠于瞋恚、心不缠于愚痴，其时，依弃捨而心正直。摩訶男！圣弟子若心正直，则得义明、得法明、得法所引之欢悦；若欢悦，则喜生；若意喜，则身轻安；若身轻安，则受乐；若乐，则心得定。摩訶男！故曰：圣弟子在不平等之众生中，得平等而住；在瞋恚之众生中，无瞋而住；具足闻法，修习念捨。</p>
<p>八</p>
<p>摩訶男！复次，当忆念诸天，曰：『有四大王天、有忉利天、有夜摩天、有兜率天、有化乐天、有他化自在天、有梵众天、更有餘天。彼诸天死没于此处而往生于彼处，所成就之信我亦有；彼诸天，死没〔于此处〕而往生于彼处，所成就之戒我亦有；彼诸天，死没于此处而往生于彼处，所成就之闻我亦有；彼诸天，死没于此处而往生于彼处，所成就之弃捨我亦有；彼诸天，死没于此处而往生于彼处，所成就之慧我亦有。』摩訶男！圣弟子自忆念彼诸天之信、戒、闻、弃捨、慧之时，心不缠于贪欲、心不缠于瞋恚、心不缠于愚痴，其时，依诸天而心正直。摩訶男！圣弟子若心正直，则得义明、得法明、得法所引之欢悦；若欢悦，则喜生；若意喜，则身轻安；若身轻安，则受乐；若乐，则心得定。摩訶男！故曰：圣弟子在不平等之众生中，得平等而住；在瞋恚之众生中，无瞋而住；具足闻法，修习念天。」</p></div>
<div class='div-other'><a id='mulu1547' />
<p class='h3'>十三　摩訶男（二）</p>
<p>一</p>
<p>尔时，世尊住释氏国迦毘罗卫城之尼拘律园。其时，释子摩訶男病癒，而病癒不久。其时，众多之比丘作世尊之衣，言：「三月后作衣竟，世尊乃游行人间。」〔释子摩訶男闻：「众多之比丘，作世尊之衣，言：『三月后作衣竟，世尊乃游行人间。』」〕时，释子摩訶男往詣世尊之处，詣已，礼敬世尊，坐于一面，坐于一面之释子摩訶男白世尊言：</p>
<p>「大德！我闻：『众多之比丘，作世尊之衣，言：「三月后作衣竟，世尊乃游行人间。」』大德！我等于种种住之间，当以何等之住而住耶？」</p>
<p>二</p>
<p>「善哉！善哉！摩訶男！摩訶男！汝等往詣如来之处而问：『大德！我等于种种住之间，当以何等之住而住耶？』则汝相应于善男子之问也。摩訶男！若信则能成，若不信则不然；若发勤则能成，若懈怠则不然；若繫念则能成，若妄念则不然；若得定则能成，若不得定则不然；若慧则能成，若不得慧则不然。</p>
<p>摩訶男！依此五法而更应修习六法。</p>
<p>三</p>
<p>摩訶男！此处，汝当忆念如来，曰：『如是，彼世尊是〔应供、正等觉、明行足、善逝、世间解、无上士、调御丈夫、〕天人师、世尊也。』摩訶男！圣弟子忆念如来之时，心不缠于贪欲、心不缠于瞋恚、心不缠于愚痴，其时，依如来而心正直。摩訶男！圣弟子若心正直，则得义明、得法明、得法所引之欢悦；若欢悦，则喜生；若意喜，则身轻安；若身轻安，则受乐；若乐，心则得定。摩訶男！此念佛者，行亦当修习、住亦当修习、坐亦当修习、卧亦当修习、作事业亦当修习、住于子等纷乱之家亦当修习。</p>
<p>四</p>
<p>摩訶男！复次，当忆念法……乃至……当忆念僧伽……乃至……当忆念戒……乃至……当忆念弃捨……乃至……当忆念诸天，曰：『有四大王天、〔有忉利天、有夜摩天、有兜率天、有化乐天、有他化自在天、有梵众天、〕更有餘天。彼诸天死没于此处而往生于彼处，所成就之信我亦有；〔彼诸天，死没于此处而往生于彼处，所成就之〕戒〔我亦有；彼诸天死没于此处而往生于彼处，所成就之〕闻〔我亦有；彼诸天死没于此处而往生于彼处，所成就之〕弃捨〔我亦有；〕彼诸天死没于此处而往生于彼处，所成就之慧，我亦有。』摩訶男！圣弟子自忆念彼诸天之信、戒、闻、弃捨、慧之时，心不缠贪欲、心不缠瞋恚、心不缠愚痴，其时，依诸天而心正直。摩訶男！圣弟子若心正直，则得义明、得法明、得法所引之欢悦；若欢悦，则喜生；若意喜，则身轻安；若身轻安，则受乐；若乐，心则得定。摩訶男！此念天者，行亦当修习、住亦当修习、坐亦当修习、卧亦当修习、作事业亦当修习、住子等纷乱之家亦当修习。」</p></div>
<div class='div-other'><a id='mulu1548' />
<p class='h3'>十四　难提</p>
<p>一</p>
<p>尔时，世尊住释氏国迦毘罗卫城之尼拘律园。其时，世尊于舍卫城，将入雨安居。释氏难提闻：「世尊于舍卫城，将入雨安居。」时，释氏难提乃思念：</p>
<p>「我宜于舍卫城入雨安居，于彼处行事业，且时时得见世尊。」</p>
<p>时，世尊于舍卫城入雨安居；释子难提亦于舍卫城入雨安居，于彼处行事业，且时时得见世尊。</p>
<p>二</p>
<p>其时，众多之比丘作世尊之衣，言：「三月后作衣竟，世尊乃游行人间。」释氏难提闻：「众多之比丘作世尊之衣，言：『三月后作衣竟，世尊乃游行人间。』」时，释氏难提往詣世尊之处，詣已，礼敬世尊，坐于一面。坐于一面之释子难提白世尊而言：</p>
<p>「大德！我闻：『众多之比丘作世尊之衣，言：「三月后作衣竟，世尊乃游行人间。」』大德！我等于种种住之间，当以何等之住而住耶？」</p>
<p>三</p>
<p>「善哉！善哉！难提！难提！汝等往詣如来之处而问：『大德！我等于种种住之间，当以何等之住而住耶？』则汝相应于善男子之间也。难提！若有信则能成，若无信则不然；若持戒则能成，若破戒则不然；若发勤则能成，若懈怠则不然；若繫念则能成，若妄念则不然；若得定则能成，若不得定则不然；若有慧则能成，若无慧则不然。</p>
<p>难提！依此六法，更应于五法繫念于内。</p>
<p>四</p>
<p>难提！当忆念如来，曰：『如是，彼世尊是应供、正等觉、明行足、善逝、世间解、无上士、调御丈夫、天人师、佛、世尊也。』难提！如是，应繫念如来于内。</p>
<p>五</p>
<p>难提！复次，当忆念法，曰：『世尊所善说之法是现见、非时、来观、引导，而为智者所内证也。』难提！如是，当繫念法于内。</p>
<p>六</p>
<p>难提！复次，当忆念善友，曰：『利哉！益哉！我有善友，哀愍、欲义利、引导、教诫。』难提！如是，当繫念善友于内。</p>
<p>七</p>
<p>难提！复次，当忆念弃捨，曰：『利哉！益哉！我于为慳吝垢秽所缠之众生中，以远离慳吝垢秽之心住家，常施、亲手施，喜弃捨，相应于乞，喜分布布施。』难提！如是，当繫念弃捨于内。</p>
<p>八</p>
<p>难提！复次，当忆念诸天，曰：『超越摶食诸天之朋辈，有生于意所成身之诸天，彼等自见无有所办，已作不再积集。』难提！譬如非时解脱之比丘，自见无有所辨，已作不再积集。难提！如是，超越摶食诸天之朋辈，有生于意所成身之诸天，彼等自见无有所辨，已作不再积集。难提！如是，当繫念诸天于内。</p>
<p>难提！如是，成就十一法之圣弟子断恶不善法而不取。难提！譬如覆瓶吐水不还吞，放火于乾草原，燃已不还燃。如是，难提！成就此十一法之圣弟子断恶不善法而不取。」</p></div>
<div class='div-other'><a id='mulu1549' />
<p class='h3'>十五　须菩提</p>
<p>一</p>
<p>时，具寿须菩提与一有信比丘俱，往詣世尊之处，詣已，礼敬世尊，坐于一面。坐于一面之时，世尊言具寿须菩提：</p>
<p>「须菩提！此比丘之名为何耶？」</p>
<p>「大德！此比丘即名之为信，为有信优婆塞之子，有信从家出而出家也。」</p>
<p>「须菩提！所谓此比丘信为有信优婆塞之子，有信从家出而出家，即可知其信之标识耶？」</p>
<p>「世尊！是时，善逝！是时。世尊说有信者信之标识，果尔，我了知此比丘是否相应于其信之标识。」</p>
<p>「须菩提！果尔，諦听！善思作意。我当说。」</p>
<p>「唯然！大德！」</p>
<p>具寿须菩提应诺世尊。世尊即说：</p>
<p>二</p>
<p>「须菩提！此处，比丘具戒，为波罗提木叉之律仪所防护，正行、所行处具足而住，于微小之罪见怖畏，受持而学学处。须菩提！比丘具戒，〔为波罗提木叉之律仪所防护，正行、所行处具足而住，于微小之罪见怖畏，〕受持而学学处者，须菩提！此乃有信者信之标识也。</p>
<p>三</p>
<p>须菩提！复次，比丘为多闻，持所闻，积集所闻，如所宣说诸法之初善、中善、后善及文、义具足之教法，显示纯一、圆满、清淨之梵行，多闻、受持如是诸法，以言通利，以意观察，以见善通达。须菩提！比丘为多闻，〔持所闻，积集多闻，如所宣说诸法之初善、中善、后善及文、义具足之教法，显示纯一、圆满、清淨之梵行，多闻、受持如是诸法，以言通利，以意观察，〕以见善通达者，须菩提！此乃有信者信之标识也。</p>
<p>四</p>
<p>须菩提！复次，比丘有善友、善朋、善辈。须菩提！比丘有善友、善朋、善辈者，须菩提！此乃有信者信之标识也。</p>
<p>五</p>
<p>须菩提！复次，比丘为从顺，成就从顺事法，堪忍，善受教诫。须菩提！比丘为从顺，成就从顺事法，堪忍，善受教诫者，须菩提！此乃有信者信之标识也。</p>
<p>六</p>
<p>须菩提！复次，比丘于同梵行者之贵贱事业，善巧而不懈怠，成就所应于此之思量，能作、能调。须菩提！比丘于同梵行者之贵贱事业，善巧而不懈怠，成就所应于此之思量，〕能作、能调者，须菩提！此乃有信者信之标识也。</p>
<p>七</p>
<p>须菩提！复次，比丘乐法，爱语，于胜法、胜律有广大之欢悦。须菩提！比丘乐法，爱语，于胜法、胜律有广大之欢悦者，须菩提！此乃有信者信之标识也。</p>
<p>八</p>
<p>须菩提！复次，比丘发勤而住，断不善法，为具足善法而有所努力，勇健坚固，于诸之善法而不捨其軛担。须菩提！比丘发勤而住，〔断不善法，为具足善法而有所努力，勇健坚固，〕于诸善法而不捨其軛担者，须菩提！此乃有信者信之标识也。</p>
<p>九</p>
<p>须菩提！复次，比丘随乐欲而得四静虑增上心之现法乐住，得而不艰难，得而不梗涩，须菩提！比丘随乐欲而得四静虑增上心之现法乐住，得而不艰难，得而不梗涩者，须菩提！此乃有信者信之标识也。</p>
<p>一〇</p>
<p>须菩提！复次，比丘随念种种之宿住，谓：一生、二生、三生、四生、五生、十生、二十生、三十生、四十生、五十生、百生、千生、百千生、多坏劫、多成劫、多成坏劫，我于彼处，名如是、姓如是、种姓如是、食如是、受乐苦如是、寿限如是，从彼处没，往生于彼处；在彼处，名如是、姓如是、种姓如是、食如是、受乐苦如是、寿限如是，从彼处没，来生于此处。如是随念种种之宿住与其相、状。须菩提！比丘随念种种之宿住，谓：一生、二生、三生、四生、五生、十生、二十生、三十生、四十生、五十生、百生、千生、百千生、多坏劫、多成劫、多成坏劫，我于彼处，名如是、姓如是、种姓如是、食如是、受乐苦如是、寿限如是，从彼处没，往生于彼处；在彼处，名如是、姓如是、种姓如是、食如是，受乐苦如是、寿限如是，从彼处没，来生于此处也。〕如是随念种种之宿住与其相、状者，须菩提！此乃有信者信之标识也。</p>
<p>一一</p>
<p>须菩提！复次，比丘以清淨超人之天眼，见有情之死、生，了知有情随业而受劣、胜、美、丑、善趣、恶趣，谓：『嗟！此诸有情成就身恶行、成就语恶行、成就意恶行，诽谤圣者，有邪见，取邪见之业，身坏命终而往生于恶生、恶趣、堕处、地狱。嗟！又，此诸有情成就身善行、成就语善行、成就意善行，不诽谤圣者，有正见，取正见之业，身坏命终而往生于善趣、天世』。如是以清淨超人之天眼，见有情之死、生，了知有情随业而受劣、胜、美、丑、善趣、恶趣。须菩提！比丘以清淨超人之天眼，〔见有情之死、生，了知有情随业而受劣、胜、美、丑、善趣、恶趣，谓：『嗟！此诸有情成就身恶行、成就语恶行、成就意恶行，诽谤圣者，有邪见，取邪见之业，身坏命终而往生于恶生、恶趣、堕处、地狱。嗟！又，此诸有情成就身善行、成就语善行、成就意善行，不诽谤圣者，有正见，取正见之业，身坏命终而往生于善趣、天世』。如是以清淨超人之天眼，见有情之死、生，〕了知有情随业而受劣、胜、美、丑、善趣、恶趣者，须菩提！此乃有信者信之标识也。</p>
<p>一二</p>
<p>须菩提！复次，比丘依诸漏已尽而无漏之心解脱、慧解脱，于现法自证知、现证、具足而住。须菩提！比丘依诸漏已尽而〔无漏之心解脱、慧解脱，于现法自证知、〕现证、具足而住者，须菩提！此乃有信者信之标识也。」</p>
<p>一三</p>
<p>对如是所说，具寿须菩提白世尊言：</p>
<p>「大德！如世尊所说之有信者信之标识，于此比丘可得见，于此等当知相应于此比丘。</p>
<p>大德！此比丘具戒，为波罗提木叉之律仪所防护，正行、所行处具足而住，于微小之罪见怖畏，受持而学学处。</p>
<p>大德！此比丘为多闻，持所闻，积集所闻，如所宣说诸法之初善、中善、后善及文、义具足之教法，显示纯一、圆满、清淨之梵行，多闻、受持如是诸法，以言通利，以意观察，以见善通达。</p>
<p>大德！此比丘有善友、善朋、善辈。</p>
<p>大德！此比丘从顺，成就从顺事法，堪忍，善受教诫。</p>
<p>大德！此比丘于同梵行者之贵贱事业，善巧而不懈怠，成就所应于此之思量，能作、能调。</p>
<p>大德！此比丘乐法，爱语，于胜法、胜律而有广大之欢悦。</p>
<p>大德！此比丘发勤而住，〔断不善法，为具足善法而〕有所努力，勇健坚固，于诸之善法而不捨其軛担。</p>
<p>大德！此比丘随乐欲而得四静虑增上心之现法乐住，得而不艰难，得而无梗涩。</p>
<p>大德！此比丘随念种种之宿住，谓：一生、二生、〔三生、四生、五生、十生、二十生、三十生、四十生、五十生、百生、千生、百千生、多坏劫、多成劫、多成坏劫，我于彼处，名如是、姓如是、种姓如是、食如是、受乐苦如是、寿限如是，从彼处没，往生于彼处；在彼处，名如是、姓如是、种姓如是、食如是、受乐苦如是、寿限如是，从彼处没，来生于此处也。如是随念种种之宿住与其相、状。</p>
<p>大德！此比丘以清淨超人之天眼，〔见有情之死、生，了知有情随业而受劣、胜、美、丑、善趣、恶趣，谓『嗟！此诸有情成就身恶行、成就语恶行、成就意恶行，诽谤圣者，有邪见，取邪见之业，身坏命终，往生于恶生、恶趣、堕处、地狱。嗟！又，此诸有情成就身善行、成就语善行、成就意善行，不诽谤圣者，有正见，取正见之业，身坏命终而往生于善趣、天世』。如是以清淨超人之天眼，见有情之死、生，了知有情随业而受劣、胜、美、丑、善趣、恶趣。</p>
<p>大德！此比丘依诸漏已尽而〔无漏之心解脱、慧解脱，于现法而自证知、〕现证、具足而住。</p>
<p>大德！如世尊所说之有信者信之标识，于此比丘可得见，于此等当知相应于此比丘。」</p>
<p>一四</p>
<p>「善哉！善哉！须菩提！须菩提！果尔，汝当与此比丘信俱住。须菩提！又，汝欲见如来之时，当与此比丘信俱来而见如来。」</p></div>
<div class='div-other'><a id='mulu1550' />
<p class='h3'>十六　慈</p>
<p>一</p>
<p>「诸比丘！若习、修习、多修慈心解脱，作乘、作基、随成、积习、善能造作，可期则有十一种之功德。何等为十一耶？</p>
<p>二</p>
<p>即眠乐，觉乐，不见恶梦，为人爱乐，为非人爱乐，为诸天所守护，不受火、毒、剑，速疾入于心定，颜色明亮，不蒙昧而命终，若不能通达上位，则趣于梵世。</p>
<p>诸比丘！若习、修习、多修慈心解脱，作乘、作基、随成、积习、善能造作，可期则有此十一种之功德。」</p></div>
<div class='div-other'><a id='mulu1551' />
<p class='h3'>十七　第十</p>
<p>一</p>
<p>尔时，具寿阿难住毘舍离城之竹林邑。其时，八城之居士第十，有所要事而来波罗利子城。时，八城之居士第十往鸡园一比丘之处，往已，言彼比丘：</p>
<p>「大德！具寿阿难今在何处耶？大德！我等欲见具寿阿难。」</p>
<p>「居士！彼具寿阿难住毘离城竹林邑。」</p>
<p>二</p>
<p>时，八城之居士第十于波罗利子城，济彼所用事，往竹林邑具寿阿难之处。往已，礼敬具寿阿难坐于一面。坐于一面之八城之居士第十言具寿阿难：</p>
<p>「大德阿难！有为知者、见者、应供、正等觉者之彼世尊所正说之一法，若比丘于此能住于不放逸、热心、精勤，则有未解脱之心解脱，未灭尽之漏灭尽，逮得未逮得之无上安稳耶？」</p>
<p>「居士！有知者、见者、应供、正等觉者之彼世尊所正说之一法，若比丘于此能住于不放逸、热心、精勤，则有如未解脱之心解脱、未灭尽之漏灭尽，逮得未逮得之无上安稳。」</p>
<p>「大德阿难！为知者、见者、应供、正等觉者之彼世尊所正说之一法，若比丘于此能住不放逸、热心、精勤，则有未解脱之心解脱、未灭尽之漏灭尽，逮得未逮得之无上安稳者为何耶？」</p>
<p>三</p>
<p>「居士！此处，比丘离诸欲，离诸不善法，有寻、有伺，自离而生喜与乐：具足初静虑而住。彼如是思择而了知『此为初静虑者所作、所思，而诸所作、所思者为无常灭法也』。彼住于其处而得漏尽，又若不得漏尽，依乐欲其法、欢喜其法，灭尽五下分结而为化生者，于彼处而般涅槃，从彼世而得不还之法。居士！此为知者、见者、应供、正等觉者之世尊所正说之一法，若比丘于此能住于不放逸、热心、精勤，则有未解脱之心解脱，未灭尽之漏灭尽，逮得未逮得之无上安稳。</p>
<p>四</p>
<p>居士！复次，比丘因寻伺止息故，为内淨、为心一趣，无寻、无伺，自三昧而生喜与乐：具足第二静虑而住……〔为离喜之故，以捨而住，正念正知，正受乐于身，如诸圣者之宣说，有捨与念而乐住：〕具足第三静而住……〔为断乐断苦故，及先已灭忧与喜故，为不苦不乐而捨念清淨：〕具足第四静虑而住。彼如是思择而了知『此为第四静虑者所作、所思，而诸所作、所思者为无常灭法也』。彼住于其处而得漏尽，又若不得漏尽，则依乐欲其法、欢喜其法，灭尽五下分结而为化生者，于彼处而般涅槃，从彼世而得不还之法。居士！此为知者、见者、应供、正等觉者之彼世尊所正说之一法，若比丘于此能住于不放逸、热心、精勤，则未解脱之心解脱、未灭尽之漏灭尽，逮得未逮得之无上安稳。</p>
<p>五</p>
<p>居士！复次，比丘以与慈俱行之心，徧满一方而住；如是第二、第三、第四、上、下、横，徧，于一切处，于一切世间，与慈俱行，以极广、甚大、无量、无怨、无害之心，徧满而住。彼如是思择而了知『此为慈心解脱者所作、所思，而诸所作、所思者为无常灭法也』。彼住于其处而得漏尽，又若不得漏尽，则依乐欲其法、欢喜其法，灭尽五下分结而为化生者，于彼处而般涅槃，从彼世而得不还之法。居士！此为知者、见者、应供、正等觉者之彼世尊所正说之一法，若比丘于此而能住于不放逸、热心、精勤，则未解脱之心解脱、未灭尽之漏灭尽，逮得未逮得之无上安稳。</p>
<p>六</p>
<p>居士！复次，比丘与悲俱行之心……与喜俱行之心……与捨俱行之心，徧满一方而住；如是第二、第三、第四、上、下、横，徧于一切处，于一切世间，与捨俱行，以极广、甚大、无量、无怨、无害之心，徧满而住。彼如是思择而了知『此捨心解脱者所作、所思，而诸所作、所思者为无常灭法也』。彼住于其处而得漏尽，又若不得漏尽，则依乐欲其法、欢喜其法，灭尽五下分结而为化生者，于彼处而般涅槃，从彼世而得不还之法。居士！此为知者、见者、应供、正等觉者之彼世尊所正说之一法，若比丘于此能住于不放逸、热心、精勤，则未解脱之心解脱、未灭尽之漏灭尽，逮得未逮得之无上安稳。</p>
<p>七</p>
<p>居士！复次，比丘徧超色想，灭有对想，不作意种种想故，『空者无边也』，具足空无边处而住。彼如是思择而了知『此空无边处者所作、所思，而诸所作、所思者为无常灭法也』。彼住于其处而得漏尽，又若不得漏尽，则依乐欲其法，欢喜其法，灭尽五下分结而为化生者，于彼处而般涅槃，从彼世而得不还之法。居士！此为知者、见者、应供、正等觉者之彼世尊所正说之一法，若比丘于此能住于不放逸、热心、精勤，则未解脱之心解脱、未灭尽之漏灭尽，逮得未逮得之无上安稳。</p>
<p>八</p>
<p>居士！复次，比丘徧超空无边处，『识者无边也』，具足识无边处而住……徧超识无边处，『无所有也』，具足无所有处而住。彼如是思择而了知『此无所有处者所作、所思，而诸所作，所思者为无常灭法也』。彼住于其处而得漏尽，又若不得漏尽，则依乐欲其法、欢喜其法，灭尽五下分结而为化生者，于彼处而般涅槃，从彼世而得不还之法。居士！此为知者、见者、应供、正等觉者之彼世尊所正说之一法，若比丘于此而能住于不放逸、热心、精勤，则未解脱之心解脱、未灭尽之漏灭尽，逮得未逮得之无上安稳。」</p>
<p>九</p>
<p>如是所说，八城之居士第十对具寿阿难言：</p>
<p>「大德阿难！譬如人求一财宝，一时得十一财宝；大德！如是，我求一甘露门，一时得闻十一甘露门。大德！譬如人之屋舍有十一门，彼屋舍燃烧之时，依一一之门而自得安稳；大德！如是，我依十一甘露门之一一甘露门而自得安稳。大德！彼异学等为师求物师〔供养〕，云何我不供养具寿阿难耶？」</p>
<p>一〇</p>
<p>时，八城之居士第十聚集毘舍离城与波罗利子城之比丘众，以殊妙之嚼食、噉食，亲自饱满至谢，布施一一之比丘，各一对之衣，且布施三衣于具寿阿难，又为具寿阿难建立五百之精舍也。</p></div>
<div class='div-other'><a id='mulu1552' />
<p class='h3'>十八　放牛者</p>
<p>一</p>
<p>「诸比丘！成就十一支之放牛者不能保护长益牛羣。何等为十一耶？</p>
<p>二</p>
<p>诸比丘！此处有放牛者不知色，不解相，不除虫卵，不覆护疮痍，不放烟，不知渡处，不知饮料，不知道路，不解行境，搾乳无遗餘，不多分敬重诸牛王、牛父、牛师。</p>
<p>诸比丘！成就此十一支之放牛者不能保护长益牛羣。</p>
<p>三</p>
<p>诸比丘！如是，成就十一法之比丘于此法、律，不能增长、增大、增广。何等为十一耶？</p>
<p>四</p>
<p>诸比丘！此处有比丘不知色，不解相，不除虫卵，不覆护疮痍，不放烟，不知渡处，不知饮料，不知道路，不解行境，搾乳无遗餘，不多分敬重长老、耆宿、上腊、僧伽之父、僧伽导师之诸比丘。</p>
<p>诸比丘！云何为比丘不知色耶？</p>
<p>五</p>
<p>诸比丘！此处有比丘，于色不如实知四大与四大所造之色。</p>
<p>诸比丘！若如是，则为比丘不知色。</p>
<p>诸比丘！云何为比丘不解相耶？</p>
<p>六</p>
<p>诸比丘！此处有比丘，不如实知愚者依业相而愚，贤者依业相而贤。</p>
<p>诸比丘！若如是，则为比丘不解相。</p>
<p>诸比丘！云何为比丘不除虫卵耶？</p>
<p>七</p>
<p>诸比丘！此处有比丘，忍许已生之欲寻，不断、不除、不离、不令归无。〔忍许〕已生之瞋寻，〔不断、不除、不离、不令归无。〕〔忍许〕已生之害寻，〔不断、不除、不离、不令归无。忍许已生之恶不善法，不断、不除、不离、不令归无。</p>
<p>诸比丘！若如是，则为比丘不除虫卵。</p>
<p>诸比丘！云何为比丘不覆护疮痍耶？</p>
<p>八</p>
<p>诸比丘！此处有比丘，以眼见色，执相执状，依此不防护眼根而住之时，流入贪、忧之恶不善法，不为其防护而修行，不守护眼根，不作眼根之防护。以耳闻声……以鼻嗅香……以舌尝味……以身触所触……以意知法，执相执状，依此不防护意根而住时，流入贪、忧之恶不善法，不为其防护而修行，不守护意根，不作意根之防护。</p>
<p>诸比丘！若如是，则为比丘不覆护疮痍。</p>
<p>诸比丘！云何为比丘不放烟耶？</p>
<p>九</p>
<p>诸比丘！此处有比丘，随所闻、随所解，不广为他人说法。</p>
<p>诸比丘！若如是，则为比丘不放烟。</p>
<p>诸比丘！云何为比丘不知渡处耶？</p>
<p>一〇</p>
<p>诸比丘！此处有比丘，时时前往多闻而通阿含、持法、持律、持摩夷之诸比丘处，不质问：『大德！此事云何？此义云何？』彼等具寿为彼、不显未显、不发未发，于种种疑惑之法而不除疑惑。</p>
<p>诸比丘！若如是，则为比丘不知渡处。</p>
<p>诸比丘！云何为比丘不知饮料耶？</p>
<p>一一</p>
<p>诸比丘！此处有比丘，显示如来所说法、律之时，不得义明，不得法明，不得法所引之欢悦。</p>
<p>诸比丘！若如是，则为比丘不知饮料。</p>
<p>诸比丘！云何为比丘不知道路耶？</p>
<p>一二</p>
<p>诸比丘！此处有比丘，不如实了知八支圣道。</p>
<p>诸比丘！若如是，则为比丘不知道路。</p>
<p>诸比丘！云何为比丘不解行境耶？</p>
<p>一三</p>
<p>诸比丘！此处有比丘，不如实知四念处。</p>
<p>诸比丘！若如是，则为比丘不解行境。</p>
<p>诸比丘！云何为比丘搾乳无遗餘耶？</p>
<p>一四</p>
<p>诸比丘！此处有比丘，有信之居士齎衣、食、床、座、病缘药、资具，比丘受而不知量。</p>
<p>诸比丘！若如是，则为比丘搾乳无遗餘。</p>
<p>诸比丘！云何为比丘不多分敬重长老、耆宿、上腊、僧伽父、僧伽导师之诸比丘耶？</p>
<p>一五</p>
<p>诸比丘！此处有比丘，于长老、耆宿、上腊、僧伽之父、僧伽导师之诸比丘，于显于密皆不致慈身业……不致慈语业……不致慈意业。</p>
<p>诸比丘！若如是，则为比丘不多分敬重长老、耆宿、上腊、僧伽之父、僧伽导师之诸比丘。</p>
<p>诸比丘！成就此十一法之比丘于此法、律，不能增长、增大、增广。</p>
<p>一六</p>
<p>诸比丘！成就十一支之放牛能保护长益牛羣。何等为十一耶？</p>
<p>一七</p>
<p>诸比丘！此处有放牛者，知色，解相，除虫卵，覆护疮痍，放烟，知渡处，知饮料，知道路，解行境，留遗餘之乳，多分敬重诸牛王、牛父、牛师。</p>
<p>诸比丘！成就此十一支之放牛者能保护长益牛羣。</p>
<p>一八</p>
<p>诸比丘！如是，成就十一法之比丘于此法、律能增长、增大、增广。何等为十一耶？</p>
<p>一九</p>
<p>诸比丘！此处有比丘，知色，解相，除虫卵，覆护疮痍，放烟，知渡处，知饮料，知道路，解行境，留遗餘之乳，多分敬重长老、耆宿、上腊、僧伽之父、僧伽导师之诸比丘。</p>
<p>诸比丘！云何为比丘知色耶？</p>
<p>二〇</p>
<p>诸比丘！此处有比丘，于色如实知四大与四大所造之色。</p>
<p>诸比丘！若能如是，则为比丘知色。</p>
<p>诸比丘！云何为比丘解相耶？</p>
<p>二一</p>
<p>诸比丘！此处有比丘，如实知愚者依业相而愚，贤者依业相而贤。</p>
<p>诸比丘！若能如是，则为比丘解相。</p>
<p>诸比丘！云何为比丘除虫卵耶？</p>
<p>二二</p>
<p>诸比丘！此处有比丘，不忍许已生之欲寻，断除、远离、令归于无。〔不忍许〕已生之瞋寻，断除、远离、令归于无。〕〔不忍许〕已生之害寻，断除、远离、令归于无。〕不忍许已生之恶不善法，断除、远离、令归于无。</p>
<p>诸比丘！若能如是，则为比丘除虫卵。</p>
<p>诸比丘！云何为比丘覆护疮痍耶？</p>
<p>二三</p>
<p>诸比丘！此处有比丘，以眼见色，不执相，不执状，依此防护眼根而住之时，不流入贪、忧之恶不善法，为其防护而修行，守护眼根，作眼根之防护。以耳闻声……以鼻嗅香……以舌尝味……以身触所触……以意知法，不执相，不执状，依此防护意根而住之时，不流入贪、忧之恶不善法，为其防护而修行，守护意根，作意根之防护。</p>
<p>诸比丘！若能如是，则为比丘覆护疮痍。</p>
<p>诸比丘！云何为比丘放烟耶？</p>
<p>二四</p>
<p>诸比丘！此处有比丘，随所闻、随所解，广为他人说法。</p>
<p>诸比丘！若能如是，则为比丘放烟。</p>
<p>诸比丘！云何为比丘知渡处耶？</p>
<p>二五</p>
<p>诸比丘！此处有比丘，时时而前往多闻而通阿含、持法、持律、持摩夷之诸比丘处，质问：『大德！此事云何？此义云何？』彼等具寿为彼显未显、发未发，于种种疑惑之法而除疑惑。</p>
<p>诸比丘！若能如是，则为比丘知渡处。</p>
<p>诸比丘！云何为比丘知饮料耶？</p>
<p>二六</p>
<p>诸比丘！此处有比丘，显示如来所说之法、律时，得义明、得法明、得法所引之欢悦。</p>
<p>诸比丘！若能如是，则为比丘知饮料。</p>
<p>诸比丘！云何为比丘知道路耶？</p>
<p>二七</p>
<p>诸比丘！此处有比丘，如实知八支圣道。</p>
<p>诸比丘！若能如是，则为比丘知道路。</p>
<p>诸比丘！云何为比丘解行境耶？</p>
<p>二八</p>
<p>诸比丘！此处有比丘，如实知四念处。</p>
<p>诸比丘！若能如是，则为比丘解行境。</p>
<p>诸比丘！云何为比丘留遗餘之乳耶？</p>
<p>二九</p>
<p>诸比丘！此处有比丘，有信之居士齎衣、食、床、座、病缘药、资具，比丘受而知量。</p>
<p>诸比丘！若能如是，则为比丘留遗餘之乳。</p>
<p>诸比丘！云何为比丘多分敬重长老、耆宿、上腊、僧伽之父、僧伽导师之诸比丘耶？</p>
<p>三〇</p>
<p>诸比丘！此处有比丘，于长老、耆宿、上腊、僧伽之父、僧伽导师之诸比丘，于显于密皆致慈身业……致慈语业……致慈意业。</p>
<p>诸比丘！若能如是，则为比丘多分敬重长老、耆宿、上腊、僧伽之父、僧伽导师之诸比丘。</p>
<p>诸比丘！成就此十一法之比丘于此法、律，能增长、增大、增广。」</p></div>
<div class='div-other'><a id='mulu1553' />
<p class='h3'>十九　三昧（一）</p>
<p>一</p>
<p>时，众多之比丘往詣世尊之处，詣已，礼敬世尊，坐于一面。坐于一面之彼诸比丘白世尊言：</p>
<p>「大德！比丘获得如是之三昧耶？谓：于地无地想，于水无水想，于火无火想，于风无风想，于空无边处无空无边处想，于识无边处无识无边处想，于无所有处无无所有处想，于非想非非想处无非想非非想处想，于此世无此世想，于他世无他世想，见、闻、觉、知、得、求，于意所寻亦无想，然有想也。」</p>
<p>「诸比丘！比丘获得如是之三昧，谓：于地无地想，〔于水无水想，于火无火想，于风无风想，于空无边处无空无边处想，于识无边处无识无边处想，于无所有处无无所有处想，于非想非非想处无非想非非想处想，于此世无此世想，于他世无他世想，〕见、闻、觉、知、得、求，于意所寻亦无想，然有想也。」</p>
<p>「大德！云何为比丘获得如是之三昧耶？谓：于地无地想，〔于水无水想，于火无火想，于风无风想，于空无边处无空无边处想，于识无边处无识无边处想，于无所有处无无所有处想，于非想非非想处无非想非非想处想，于此世无此世想，于他世无他世想，〕见、闻、觉、知、得、求，于意所寻亦无想，然有想也。」</p>
<p>二</p>
<p>「诸比丘！此处，比丘有如是之想：『此乃寂静，此乃殊妙，谓：一切行之寂止，一切依之定弃，爱尽、离贪、灭尽、涅槃也』。诸比丘！若能如是，则为比丘获得如是之三昧，谓：于地无地想，于水无水想，于火无火想，于风无风想，于空无边处无空无边处想，于识无边处无识无边处想，于无所有处无无所有处想，于非想非非想处无非想非非想处想，于此世无此世想，于他世无他世想，见、闻、觉、知、得、求，于意所寻亦无想，然有想也。」</p></div>
<div class='div-other'><a id='mulu1554' />
<p class='h3'>二十　三昧（二）</p>
<p>一</p>
<p>此时，世尊告比丘言：</p>
<p>「诸比丘！」</p>
<p>「大德！」</p>
<p>彼诸比丘应诺世尊。世尊即说：</p>
<p>「诸比丘！比丘获得如是之三昧耶？谓：于地无地想，于水无水想，于火无火想，于风无风想，于空无边处无空无边处想，于识无边处无识无边处想，于无所有处无无所有处想，于非想非非想处无非想非非想处想，于此世无此世想，于他世无他世想，见、闻、觉、知、得、求，于意所寻亦无想，然有想也。」</p>
<p>「大德！于我等，法以世尊为根本，以世尊为眼，以世尊为归趣。大德世尊，惟愿叙述此所说之义，诸比丘从世尊听闻，必当受持。」</p>
<p>「诸比丘！果尔，諦听！善思作意！我当说。」</p>
<p>「唯然！大德！」</p>
<p>彼诸比丘应诺世尊。世尊即说：</p>
<p>二</p>
<p>「诸比丘！比丘获得如是之三昧，谓：于地无地想，〔于水无水想，于火无火想，于风无风想，于空无边处无空无边处想，于识无边处无识无边处想，于无所有处无无所有处想，于非想非非想处无非想非非想处想，于此世无此世想，于他世无他世想，见、闻、觉、知、得、求，于意所寻亦无想，然有想也。」</p>
<p>「大德！云何为比丘获得如是之三昧耶？谓：于地无地想，于水无水想，于火无火想，于风无风想，于空无边处无空无边处想，于识无边处无识无边处想，于无所有处无无所有处想，于非想非非想处无非想非非想处想，于此世无此世想，于他世无他世想，〕见、闻、觉、知、得、求，于意所寻亦无想，然有想也。」</p>
<p>三</p>
<p>「诸比丘！此处，比丘有如是之想：『此乃寂静，此乃殊妙，谓：一切行之寂止，一切依之定弃、爱尽、离贪、灭尽、涅槃也』。诸比丘！若能如是，则为比丘获得如是之三昧，谓：于地无地想，于水无水想，于火无火想，于风无风想，于空无边处无空无边处想，于识无边处无识无边处想，于无所有处无无所有处想，于非想非非想处无非想非非想处想，于此世无此世想，于他世无他世想，见、闻、觉、知、得、求，于意所寻亦无想，然有想也。」</p></div>
<div class='div-other'><a id='mulu1555' />
<p class='h3'>二十一　三昧（三）</p>
<p>一</p>
<p>时，众多之比丘前往具寿舍利弗之处，至已，与具寿舍利弗相俱交换庆慰，欢喜铭感之语已，而坐于一面。坐于一面之彼诸比丘对具寿舍利弗言：</p>
<p>「友舍利弗！比丘获得如是之三昧耶？谓：于地无地想，于水无水想，于火无火想，于风无风想，于空无边处无空无边处想，于识无边处无识无边处想，于无所有处无无所有处想，于非想非非想处无非想非非想处想，于此世无此世想，于他世无他世想，见、闻、觉、知、得、求，于意所寻亦无想，然有想也。」</p>
<p>「友等！比丘获得如是之三昧，谓：于地无地想，〔于水无水想，于火无火想，于风无风想，于空无边处无空无边处想，于识无边处无识无边处想，于无所有处无无所有处想，于非想非非想处无非想非非想处想，于此世无此世想，于他世无他世想，〕见、闻、觉、知、得、求，于意所寻亦无想，然有想也。」</p>
<p>「友舍利弗！云何为比丘获得如是之三昧耶？谓：于地无地想，于水无水想，于火无火想，于风无风想，于空无边处无空无边处想，于识无边处无识无边处想，于无所有处无无所有处想，于非想非非想处无非想非非想处想，于此世无此世想，于他世无他世想，〕见、闻、觉、知、得、求，于意所寻亦无想，然有想也。」</p>
<p>二</p>
<p>「友等！此处，比丘有如是之想：『此乃寂静也，此乃殊妙也，谓：一切行之寂止，一切依之定弃、爱尽、离贪、灭尽、涅槃也』。诸比丘！若能如是，则为比丘获得如是之三昧，谓：于地无地想，于水无水想，于火无火想，于风无风想，于空无边处无空无边处想，于识无边处无识无边处想，于无所有处无无所有处想，于非想非非想处无非想非非想处想，于此世无此世想，于他世无他世想，见、闻、觉、知、得、求，于意所寻亦无想，然有想也。」</p></div>
<div class='div-other'><a id='mulu1556' />
<p class='h3'>二十二　三昧（四）</p>
<p>一</p>
<p>此时，具寿舍利弗告诸比丘言：</p>
<p>「友等！比丘获得如是之三昧耶？谓：于地无地想，于水无水想，于火无火想，于风无风想，于空无边处无空无边处想，于识无边处无识无边处想，于无所有处无无所有处想，于非想非非想处无非想非非想处想，于此世无此世想，于他世无他世想，〕见、闻、觉、知、得、求，于意所寻亦无想，然有想也。」</p>
<p>「友！我等为由具寿利弗亲自了知此所说之义，皆从远方而来。惟愿具寿舍利弗叙述此所说之义，诸比丘由具寿舍利弗听闻已而受持。」</p>
<p>「友等！果尔，諦听！善作意之。我当说。」</p>
<p>「唯然！友！」</p>
<p>彼诸比丘应诺具寿舍利弗。具寿舍利弗即说：</p>
<p>二</p>
<p>「友等！比丘获得如是之三昧，谓：于地无地想，于水无水想，于火无火想，于风无风想，于空无边处无空无边处想，于识无边处无识无边处想，于无所有处无无所有处想，于非想非非想处无非想非非想处想，于此世无此世想，于他世无他世想，〕见、闻、觉、知、得、求，于意所寻亦无想，然有想也。」</p>
<p>「友舍利弗！云何为比丘获得如是之三昧耶？谓：于地无地想，〔于水无水想，于火无火想，于风无风想，于空无边处无空无边处想，于识无边处无识无边处想，于无所有处无无所有处想，于非想非非想处无非想非非想处想，于此世无此世想，于他世无他世想，〕见、闻、觉、知、得、求，于意所寻亦无想，然有想也。」</p>
<p>三</p>
<p>「友等！此处，比丘有如是之想：『此乃寂静，此乃殊妙，谓：一切行之寂止，一切依之定弃、爱尽、离贪、灭尽、涅槃也』。友等！若能如是，则为比丘获得如是之三昧，谓：于地无地想，于水无水想，于火无火想，于风无风想，于空无边处无空无边处想，于识无边处无识无边处想，于无所有处无无所有处想，于非想非非想处无非想非非想处想，于此世无此世想，于他世无他世想，见、闻、觉、知、得、求，于意所寻亦无想，然有想也。」</p>
<p>第二　忆念品〔毕〕</p>
<p>摄颂曰：</p>
<div class="lg">
<div class="lg-row"><div class="lg-cell" style="text-indent:6em">（一～二）二之摩訶男、（三）难提、</div></div>
<!-- end of lg-row -->
<div class="lg-row"><div class="lg-cell" style="text-indent:6em">（四）须菩提、（五）慈</div></div>
<!-- end of lg-row -->
<div class="lg-row"><div class="lg-cell" style="text-indent:6em">（六）第十、（七）放牛者、</div></div>
<!-- end of lg-row -->
<div class="lg-row"><div class="lg-cell" style="text-indent:6em">（八～一一）四之三昧。</div></div><!-- end of lg --></div></div>
<div class='div-other'><a id='mulu1557' />
<p class='h3'>〔广说〕</p>
<p>一</p>
<p>「诸比丘！成就十一支之放牛者不能保护长益牛羣。何等为十一耶？</p>
<p>二</p>
<p>诸比丘！此处有放牛者，不知色，不解相，不除虫卵，不覆护疮痍，不放烟，不知渡处，不知饮料，不知道路，不解行境，搾乳无遗餘，不多分敬重诸之牛王，牛父、牛师。</p>
<p>诸比丘！成就此十一支之放牛者不能保护长益牛羣。</p>
<p>三</p>
<p>诸比丘！如是，成就此十一法之比丘不能于眼观无常而住……不能于眼观苦而住……不能于眼观无我而住……不能于眼观尽而住……不能于眼观灭而住……不能于眼观离贪而住……不能于眼观灭尽而住……不能于眼观定弃而住……不能于耳……于鼻……于舌……于身……于意……于色……于声……于香……于味……于所触……于法……于眼识……于耳识……于鼻识……于舌识……于身识……于意识……于眼触……于耳触……于鼻触……于舌触……于身触……于意触……于眼触所生之受……于耳触所生之受……于鼻触所生之受……于舌触所生之受……于身触所生之受……于意触所生之受……于色想……于声想……于香想……于味想……于所触想……于法想……于色思……于声思……于香思……于味思……于所触思……于法思……于色爱……于声爱……于香爱……于味爱……于所触爱……于法爱……于色寻……于声寻……于香寻……于味寻……于所触寻……于法寻……于色伺……于声伺……于香伺……于味伺……于所触伺……</p>
<p>不能于法伺观无常而住……观苦……观无我……观尽……观灭……观离贪……观灭尽……观定弃而住。</p>
<p>四</p>
<p>诸比丘！成就此十一支之放牛者能保护长益牛羣。何等为十一耶？</p>
<p>五</p>
<p>诸比丘！此处有放牛者，知色，〔解相，除虫卵，覆护疮痍，放烟，知渡处，知饮料，知道路，解行境，留遗餘之乳，多分敬重诸之牛王、牛父、牛师。</p>
<p>诸比丘！成就此十一支之放牛者能保护长益牛羣。〕</p>
<p>六</p>
<p>诸比丘！如是，成就十一法之比丘能于眼观无常而住……乃至……观定弃而住。」</p></div>
<div class='div-other'><a id='mulu1558' />
<p class='h3'>贪品</p>
<div class='div-other'><a id='mulu1559' />
<p class='h4'>〔第一证知〕</p>
<p>一</p>
<p>「诸比丘！为了知贪欲，当修习十一法。何等为十一耶？</p>
<p>二</p>
<p>即初静虑、第二静虑、第三静虑、第四静虑、慈心解脱、悲心解脱、喜心解脱、捨心解脱、空无边处、识无边处、无所有处也。</p>
<p>诸比丘！为了知贪欲，当修习此十一法。」</p></div>
<div class='div-other'><a id='mulu1560' />
<p class='h4'>〔第二徧知〕</p>
<p>一</p>
<p>「诸比丘！为徧知贪欲……为徧尽……为断……为尽……为灭……为离贪……为灭尽……为弃捨……为定弃〔贪欲〕，当修习此十一法。</p>
<p>二</p>
<p>诸比丘！为徧知瞋〔恚〕……〔愚〕痴……忿……恨……覆……恼……嫉……慳……諂……誑……傲……愤发……慢……过慢……憍……放逸……为徧知……为徧尽……为断……为尽……为灭……为离贪……为灭尽……为弃捨……为定弃，当修习此十一法。」</p>
<p>世尊如是说已，彼诸比丘闻佛所说，欢喜奉行。</p></div></div></div>
<p>增支部合计九千五百五十七经。</p>
<p>十一集毕</p></div>
</div><!-- end of div[@id='body'] -->
</body></html>
