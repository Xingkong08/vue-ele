<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <title></title>
</head>
<body>
  <h2>禅定相关经典</h2>
  <p class="bodyContent">在修法上一定要依老师的指示去修，这时依人不依法。证悟时，必须是自证自知，请勿依靠老师的印证，也不可以找非同见同行的人释疑，这时，应当依据经典，依法不依人。以下是应读的经典：</p>
  <h3 id="sigil_toc_id_31">关于四禅支</h3>
  <p class="bodyContent">关于四禅支关于四禅支关于四禅支关于四禅支</p>
  <p class="bodyContent">注意经文说：初禅的人听到声音语言便退失，四禅呼吸断。</p>
  <h4 class="sigil_not_in_toc">长阿含第二分众集经第五</h4>
  <p class="bodyContent">比丘除欲恶不善法。有觉有观，离生喜乐，入于初禅。灭有觉观，内信一心，无觉无观，定生喜乐，入第二禅。离喜修舍，念进，自知身乐，诸圣所求，忆念、舍、乐，入第三禅。离苦乐行，先灭忧喜，不苦不乐，舍念清净，入第四禅。</p>
  <h4 class="sigil_not_in_toc">长阿含经卷第十二第二分清净经第十三</h4>
  <p class="bodyContent">有觉、有观，离生喜乐入初禅。如是乐者佛所称誉。犹如有人灭于觉观，内喜一心，无觉无观，定生喜乐入第二禅。如是乐者佛所称誉。犹如有人除喜入舍，自知身乐，贤圣所求，护念一心入第三禅。如是乐者佛所称誉。乐尽苦尽，忧喜先灭，不苦不乐，护念清净入第四禅。如是乐者佛所称誉。</p>
  <h4 class="sigil_not_in_toc">杂阿含(747)禅定灭何法</h4>
  <p class="bodyContent">如是我闻</p>
  <p class="bodyContent">一时。佛住王舍城迦兰陀竹园。</p>
  <p class="bodyContent">尔时。尊者阿难独一静处禅思。念言 ‘世尊说三受，乐受、苦受、不苦不乐受，又复说诸所有受悉皆是苦。此有何义？’作是念已，从禅起诣世尊所，稽首礼足，退住一面，白佛言：“世尊，我独一静处禅思，念言 ‘如世尊说三受，乐受、苦受、不苦不乐受，又说一切诸受悉皆是苦。此有何义？’”</p>
  <p class="bodyContent">佛告阿难：“我以一切行无常故，一切行变易法故，说诸所有受悉皆是苦。又复，阿难！我以诸行渐次寂灭故说，以诸行渐次止息故说，一切诸受悉皆是苦。”</p>
  <p class="bodyContent">阿难白佛言：“云何？世尊，以诸受渐次寂灭故说？”</p>
  <p class="bodyContent">佛告阿难：“初禅正受时，言语寂灭。第二禅正受时，觉观寂灭。第三禅正受时，喜心寂灭。第四禅正受时，出入息寂灭。空入处正受时，色想寂灭。识入处正受时，空入处想寂灭。无所有入处正受时，识入处想寂灭。非想非非想入处正受时，无所有入处想寂灭。想受灭正受时，想受寂灭。是名渐次诸行寂灭。”</p>
  <p class="bodyContent">阿难白佛言：“世尊，云何渐次诸行止息？”</p>
  <p class="bodyContent">佛告阿难：“初禅正受时言语止息，二禅正受时觉观止息，第三禅正受时喜心止息，四禅正受时出入息止息。空入处正受时，色想止息。识入处正受时，空入处想止息。无所有入处正受时，识入处想止息。非想非非想入处正受时，无所有入处想止息。想受灭正受时，想受止息。是名渐次诸行止息。”</p>
  <p class="bodyContent">阿难白佛：“世尊，是名渐次诸行止息。”</p>
  <p class="bodyContent">佛告阿难：“复有胜止息、奇特止息、上止息？无上止息。如是止息，于余止息无过上者。”</p>
  <p class="bodyContent">阿难白佛：“何等为胜止息、奇特止息、上止息、无上止息。诸余止息无过上者？”</p>
  <p class="bodyContent">佛告阿难：“于贪欲，心不乐，解脱。恚、痴，心不乐，解脱。是名胜止息、奇特止息、上止息、无上止息。诸余止息无过上者。？</p>
  <p class="bodyContent">佛说此经已。尊者阿难闻佛所说。欢喜奉行。</p>
  <h4 class="sigil_not_in_toc">中阿含经(204)晡利多品罗摩经</h4>
  <p class="bodyContent">世尊答曰。优陀夷。比丘离欲．离恶不善之法。有觉．有观。离生喜．乐。得初禅成就游。得共彼天戒等．心等．见等也。彼觉．观已息。内靖．一心。无觉．无观。定生喜．乐。得第二禅成就游。得共彼天戒等．心等．见等也。彼离于喜欲。舍无求游。正念正智而身觉乐。谓圣所说．圣所舍．念．乐住．室。得第三禅成就游。得共彼天戒等．心等．见等也。优陀夷。是谓一道迹一向作世证</p>
  <h4 class="sigil_not_in_toc">经曰：初禅以声为刺，四禅以入息出息为刺</h4>
  <h5 class="sigil_not_in_toc">中阿含长寿王品无刺经第十三(第二小土城诵)</h5>
  <p class="bodyContent">入初禅者以声为刺。入第二禅者以觉观为刺。入第三禅者以喜为刺。入第四禅者以入息出息为刺。入空处者以色想为刺。入识处者以空处想为刺。入无所有处者以识处想为刺。入无想处者以无所有处想为刺。入想知灭定者以想知为刺复次。有三刺欲刺．恚刺．愚痴之刺。此三刺者。漏尽阿罗诃已断．已知。拔绝根本。灭不复生。</p>
  <p class="bodyContent">律曰：目揵连自说入无色定见色闻声</p>
  <h5 class="sigil_not_in_toc">十诵律卷第二</h5>
  <p class="bodyContent">一时长老大目揵连。在耆阇崛山入无所有空定。善取入定相。不善取出定相。从三昧起。闻阿修罗城中伎乐音声已。还疾入定。作如是念。我在定中闻阿修罗城中伎乐音声。从三昧起语诸比丘。我在耆阇崛山入无所有处无色定。闻阿修罗城中伎乐音声。诸比丘语目连。何有是处。入无色定当见色闻声。何以故。若入无色定。破坏色相舍离声相。汝空无过人法故作妄语。汝目连应摈治驱遣。是事白佛。佛语诸比丘。汝等莫说目连犯罪。何以故。目连但见前事不见后事。如来亦见前亦见后。是目连在耆阇崛山，入无所有处无色定。善取入定相，不善取出定相，从定起闻阿修罗城中伎乐音声，闻已还疾入定。便自谓，我入定闻声。若入无色定。若见色若闻声无有是处。何以故。是人破坏色相舍离声相故。若目连空无过人法故妄语者亦无是处。是目连随心想说无罪。</p>
  <div>
    <br />
  </div>
</body>
</html>
