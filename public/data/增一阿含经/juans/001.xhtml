<html xmlns="http://www.w3.org/1999/xhtml">
<head>
  <title>增壹阿含经</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
No. 125
<div class='div-xu'><a id='mulu1' />
<p class='h1'>增壹阿含经序</p><p class="byline">晋沙门释道安撰</p>
<p>四阿含义同，中阿含首以明其旨，不复重序也。增壹阿含者，比法条贯以数相次也。数终十，令加其一，故曰增一也；且数数皆增，以增为义也。其为法也，多录禁律，绳墨切厉，乃度世检括也。外国岩岫之士、江海之人，于四阿含多咏味茲焉。</p>
<p>有外国沙门昙摩难提者，兜佉勒国人也，齠齓出家，孰与广闻，诵二阿含，温故日新，周行诸国，无土不涉。以秦建元二十年来詣长安，外国乡人咸皆善之，武威太守赵文业求令出焉。佛念译传，昙嵩笔受，岁在甲申夏出，至来年春乃訖，为四十一卷，分为上下部。上部二十六卷全无遗忘，下部十五卷失其录偈也。余与法和共考正之，僧[(丰*力)/石]、僧茂助校漏失，四十日乃了。此年有阿城之役，伐鼓近郊，而正专在斯业之中。全具二阿含一百卷，鞞婆沙、婆和须蜜、僧伽罗刹，传此五大经。自法东流，出经之优者也。四阿含四十应真之所集也，十人撰一部，题其起尽，为录偈焉，惧法留世久，遗逸散落也。</p>
<p>斯土前出诸经班班，有其中者，今为二阿含，各为新录一卷，全其故目，注其得失，使见经寻之差易也。合上下部，四百七十二经。凡诸学士撰此二阿含，其中往往有律语，外国不通与沙弥、白衣共视也。而今已后，幸共护之，使与律同，此乃茲邦之急者也。斯谆谆之诲，幸勿藐藐听也。广见而不知护禁，乃是学士通中创也。中本起康孟祥出，出大爱道品，乃不知是禁经，比丘尼法甚慊切真，割而去之，此乃是大鄙可痛恨者也。此二经有力道士乃能见，当以着心焉，如其轻忽不以为意者，幸我同志鸣鼓攻之可也。</p></div>
<div class='div-pin'>
<p class='juan'><a id='mulu2' />增壹阿含经卷第一</p><p class="byline">东晋罽宾三藏瞿昙僧伽提婆译</p><a id='mulu3' />
<p class='h1'>序品第一</p>
<div class="lg" style="margin-left:1em">
<div class="lg-row">
<div class="lg-cell">自归能仁第七仙，</div>
<div class="lg-cell">演说贤圣无上轨；</div>
</div>
<!-- end of lg-row -->
<div class="lg-row">
<div class="lg-cell">永在生死长流河，</div>
<div class="lg-cell">世尊今为度黎庶。</div>
</div>
<!-- end of lg-row -->
<div class="lg-row">
<div class="lg-cell">尊长迦叶及众僧，</div>
<div class="lg-cell">贤哲阿难无量闻；</div>
</div>
<!-- end of lg-row -->
<div class="lg-row">
<div class="lg-cell">善逝泥曰供舍利，</div>
<div class="lg-cell">从拘夷国至摩竭。</div>
</div>
<!-- end of lg-row -->
<div class="lg-row">
<div class="lg-cell">迦叶端思行四等，</div>
<div class="lg-cell">此众生类坠五道；</div>
</div>
<!-- end of lg-row -->
<div class="lg-row">
<div class="lg-cell">正觉演道今去世，</div>
<div class="lg-cell">忆尊巧训怀悲泣。</div>
</div>
<!-- end of lg-row -->
<div class="lg-row">
<div class="lg-cell">迦叶思惟正法本，</div>
<div class="lg-cell">云何流布久在世？</div>
</div>
<!-- end of lg-row -->
<div class="lg-row">
<div class="lg-cell">最尊种种吐言教，</div>
<div class="lg-cell">总持怀抱不漏失。</div>
</div>
<!-- end of lg-row -->
<div class="lg-row">
<div class="lg-cell">谁有此力集众法，</div>
<div class="lg-cell">在在处处因缘本？</div>
</div>
<!-- end of lg-row -->
<div class="lg-row">
<div class="lg-cell">今此众中智慧士，</div>
<div class="lg-cell">阿难贤善无量闻。</div>
</div>
<!-- end of lg-row -->
<div class="lg-row">
<div class="lg-cell">即击揵椎集四部，</div>
<div class="lg-cell">比丘八万四千众，</div>
</div>
<!-- end of lg-row -->
<div class="lg-row">
<div class="lg-cell">尽得罗汉心解脱，</div>
<div class="lg-cell">以脱缚着处福田。</div>
</div>
<!-- end of lg-row -->
<div class="lg-row">
<div class="lg-cell">迦叶哀愍于世故，</div>
<div class="lg-cell">加忆尊恩过去报；</div>
</div>
<!-- end of lg-row -->
<div class="lg-row">
<div class="lg-cell">世尊授法付阿难，</div>
<div class="lg-cell">愿布演法长存世。</div>
</div>
<!-- end of lg-row -->
<div class="lg-row">
<div class="lg-cell">云何次第不失绪？</div>
<div class="lg-cell">三阿僧祇集法宝，</div>
</div>
<!-- end of lg-row -->
<div class="lg-row">
<div class="lg-cell">使后四部得闻法，</div>
<div class="lg-cell">已闻便得离众苦。</div>
</div>
<!-- end of lg-row -->
<div class="lg-row">
<div class="lg-cell">阿难便辞吾不堪，</div>
<div class="lg-cell">诸法甚深若干种，</div>
</div>
<!-- end of lg-row -->
<div class="lg-row">
<div class="lg-cell">岂敢分别如来教，</div>
<div class="lg-cell">佛法功德无量智！</div>
</div>
<!-- end of lg-row -->
<div class="lg-row">
<div class="lg-cell">今尊迦叶能堪任，</div>
<div class="lg-cell">世雄以法付耆旧；</div>
</div>
<!-- end of lg-row -->
<div class="lg-row">
<div class="lg-cell">大迦叶今为众人，</div>
<div class="lg-cell">如来在世请半坐。</div>
</div>
<!-- end of lg-row -->
<div class="lg-row">
<div class="lg-cell">迦叶报言虽有是，</div>
<div class="lg-cell">年衰朽老多忘失，</div>
</div>
<!-- end of lg-row -->
<div class="lg-row">
<div class="lg-cell">汝今总持智慧业，</div>
<div class="lg-cell">能使法本恒在世。</div>
</div>
<!-- end of lg-row -->
<div class="lg-row">
<div class="lg-cell">我今有三清淨眼，</div>
<div class="lg-cell">亦复能知他心智，</div>
</div>
<!-- end of lg-row -->
<div class="lg-row">
<div class="lg-cell">一切众生种种类，</div>
<div class="lg-cell">无有能胜尊阿难。</div>
</div>
<!-- end of lg-row -->
<div class="lg-row">
<div class="lg-cell">梵天下降及帝释，</div>
<div class="lg-cell">护世四王及诸天，</div>
</div>
<!-- end of lg-row -->
<div class="lg-row">
<div class="lg-cell">弥勒兜术寻来集，</div>
<div class="lg-cell">菩萨数亿不可计。</div>
</div>
<!-- end of lg-row -->
<div class="lg-row">
<div class="lg-cell">弥勒梵释及四王，</div>
<div class="lg-cell">皆悉叉手而启白：</div>
</div>
<!-- end of lg-row -->
<div class="lg-row">
<div class="lg-cell">一切诸法佛所印，</div>
<div class="lg-cell">阿难是我法之器。</div>
</div>
<!-- end of lg-row -->
<div class="lg-row">
<div class="lg-cell">若使不欲法存者，</div>
<div class="lg-cell">便为坏败如来教；</div>
</div>
<!-- end of lg-row -->
<div class="lg-row">
<div class="lg-cell">愿存本要为众生，</div>
<div class="lg-cell">得济危厄度众难！</div>
</div>
<!-- end of lg-row -->
<div class="lg-row">
<div class="lg-cell">释师出世寿极短，</div>
<div class="lg-cell">肉体虽逝法身在；</div>
</div>
<!-- end of lg-row -->
<div class="lg-row">
<div class="lg-cell">当令法本不断绝，</div>
<div class="lg-cell">阿难勿辞时说法！</div>
</div>
<!-- end of lg-row -->
<div class="lg-row">
<div class="lg-cell">迦叶最尊及圣众，</div>
<div class="lg-cell">弥勒梵释及四王，</div>
</div>
<!-- end of lg-row -->
<div class="lg-row">
<div class="lg-cell">哀请阿难时发言，</div>
<div class="lg-cell">使如来教不灭尽。</div>
</div>
<!-- end of lg-row -->
<div class="lg-row">
<div class="lg-cell">阿难仁和四等具，</div>
<div class="lg-cell">意转入微师子吼，</div>
</div>
<!-- end of lg-row -->
<div class="lg-row">
<div class="lg-cell">顾眄四部瞻虚空，</div>
<div class="lg-cell">悲泣挥泪不自胜。</div>
</div>
<!-- end of lg-row -->
<div class="lg-row">
<div class="lg-cell">便奋光明和<span class="corr">颜</span>色，</div>
<div class="lg-cell">普照众生如日初；</div>
</div>
<!-- end of lg-row -->
<div class="lg-row">
<div class="lg-cell">弥勒覩光及释梵，</div>
<div class="lg-cell">收捨迟闻无上法。</div>
</div>
<!-- end of lg-row -->
<div class="lg-row">
<div class="lg-cell">四部寂静专一心，</div>
<div class="lg-cell">欲得闻法意不乱；</div>
</div>
<!-- end of lg-row -->
<div class="lg-row">
<div class="lg-cell">尊长迦叶及圣众，</div>
<div class="lg-cell">直视覩颜目不眴。</div>
</div>
<!-- end of lg-row -->
<div class="lg-row">
<div class="lg-cell">时阿难说经无量，</div>
<div class="lg-cell">谁能备具为一聚？</div>
</div>
<!-- end of lg-row -->
<div class="lg-row">
<div class="lg-cell">我今当为作三分，</div>
<div class="lg-cell">造立十经为一偈。</div>
</div>
<!-- end of lg-row -->
<div class="lg-row">
<div class="lg-cell">契经一分律二分，</div>
<div class="lg-cell">阿毘昙经复三分；</div>
</div>
<!-- end of lg-row -->
<div class="lg-row">
<div class="lg-cell">过去三佛皆三分：</div>
<div class="lg-cell">契经、律、法为三藏。</div>
</div>
<!-- end of lg-row -->
<div class="lg-row">
<div class="lg-cell">契经今当分四段，</div>
<div class="lg-cell">次名增一、二名中，</div>
</div>
<!-- end of lg-row -->
<div class="lg-row">
<div class="lg-cell">三名曰长多瓔珞，</div>
<div class="lg-cell">杂经在后为四分。</div>
</div>
<!-- end of lg-row -->
<div class="lg-row">
<div class="lg-cell">尊者阿难作是念：</div>
<div class="lg-cell">如来法身不败坏，</div>
</div>
<!-- end of lg-row -->
<div class="lg-row">
<div class="lg-cell">永存于世不断绝，</div>
<div class="lg-cell">天人得闻成道果。</div>
</div>
<!-- end of lg-row -->
<div class="lg-row">
<div class="lg-cell">或有一法义亦深，</div>
<div class="lg-cell">难持难诵不可忆；</div>
</div>
<!-- end of lg-row -->
<div class="lg-row">
<div class="lg-cell">我今当集一法义，</div>
<div class="lg-cell">一一相从不失绪。</div>
</div>
<!-- end of lg-row -->
<div class="lg-row">
<div class="lg-cell">亦有二法还就二，</div>
<div class="lg-cell">三法就三如连珠，</div>
</div>
<!-- end of lg-row -->
<div class="lg-row">
<div class="lg-cell">四法就四五亦然，</div>
<div class="lg-cell">五法次六六次七，</div>
</div>
<!-- end of lg-row -->
<div class="lg-row">
<div class="lg-cell">八法义广九次第，</div>
<div class="lg-cell">十法从十至十一；</div>
</div>
<!-- end of lg-row -->
<div class="lg-row">
<div class="lg-cell">如是法宝终不忘，</div>
<div class="lg-cell">亦恒处世久存在，</div>
</div>
<!-- end of lg-row -->
<div class="lg-row">
<div class="lg-cell">于大众中集此法，</div>
<div class="lg-cell">即时阿难昇乎座；</div>
</div>
<!-- end of lg-row -->
<div class="lg-row">
<div class="lg-cell">弥勒称善快哉说，</div>
<div class="lg-cell">诸法义合宜配之。</div>
</div>
<!-- end of lg-row -->
<div class="lg-row">
<div class="lg-cell">更有诸法宜分部，</div>
<div class="lg-cell">世尊所说各各异；</div>
</div>
<!-- end of lg-row -->
<div class="lg-row">
<div class="lg-cell">菩萨发意趣大乘，</div>
<div class="lg-cell">如来说此种种别。</div>
</div>
<!-- end of lg-row -->
<div class="lg-row">
<div class="lg-cell">人尊说六度无极：</div>
<div class="lg-cell">布施、持戒、忍、精进、</div>
</div>
<!-- end of lg-row -->
<div class="lg-row">
<div class="lg-cell">禪、智慧力如月初，</div>
<div class="lg-cell">逮度无极覩诸法。</div>
</div>
<!-- end of lg-row -->
<div class="lg-row">
<div class="lg-cell">诸有勇猛施头目，</div>
<div class="lg-cell">身体血肉无所惜，</div>
</div>
<!-- end of lg-row -->
<div class="lg-row">
<div class="lg-cell">妻妾国财及男女，</div>
<div class="lg-cell">此名檀度不应弃。</div>
</div>
<!-- end of lg-row -->
<div class="lg-row">
<div class="lg-cell">戒度无极如金刚，</div>
<div class="lg-cell">不毁不犯无漏失，</div>
</div>
<!-- end of lg-row -->
<div class="lg-row">
<div class="lg-cell">持心护戒如坏瓶，</div>
<div class="lg-cell">此名戒度不应弃。</div>
</div>
<!-- end of lg-row -->
<div class="lg-row">
<div class="lg-cell">或有人来截手足，</div>
<div class="lg-cell">不起瞋恚忍力强，</div>
</div>
<!-- end of lg-row -->
<div class="lg-row">
<div class="lg-cell">如海含容无增减，</div>
<div class="lg-cell">此名忍度不应弃。</div>
</div>
<!-- end of lg-row -->
<div class="lg-row">
<div class="lg-cell">诸有造作善恶行，</div>
<div class="lg-cell">身口意三无厌足，</div>
</div>
<!-- end of lg-row -->
<div class="lg-row">
<div class="lg-cell">妨人诸行不至道，</div>
<div class="lg-cell">此名进度不应弃。</div>
</div>
<!-- end of lg-row -->
<div class="lg-row">
<div class="lg-cell">诸有坐禪出入息，</div>
<div class="lg-cell">心意坚固无乱念，</div>
</div>
<!-- end of lg-row -->
<div class="lg-row">
<div class="lg-cell">正使地动身不倾，</div>
<div class="lg-cell">此名禪度不应弃。</div>
</div>
<!-- end of lg-row -->
<div class="lg-row">
<div class="lg-cell">以智慧力知尘数，</div>
<div class="lg-cell">劫数兆载不可称，</div>
</div>
<!-- end of lg-row -->
<div class="lg-row">
<div class="lg-cell">书疏业聚意不乱，</div>
<div class="lg-cell">此名智度不应弃。</div>
</div>
<!-- end of lg-row -->
<div class="lg-row">
<div class="lg-cell">诸法甚深论空理，</div>
<div class="lg-cell">难明难了不可观，</div>
</div>
<!-- end of lg-row -->
<div class="lg-row">
<div class="lg-cell">将来后进怀狐疑，</div>
<div class="lg-cell">此菩萨德不应弃。</div>
</div>
<!-- end of lg-row -->
<div class="lg-row">
<div class="lg-cell">阿难自陈有是念：</div>
<div class="lg-cell">菩萨之行愚不信，</div>
</div>
<!-- end of lg-row -->
<div class="lg-row">
<div class="lg-cell">除诸罗汉信解脱，</div>
<div class="lg-cell">尔乃有信无犹豫。</div>
</div>
<!-- end of lg-row -->
<div class="lg-row">
<div class="lg-cell">四部之众发道意，</div>
<div class="lg-cell">及诸一切众生类；</div>
</div>
<!-- end of lg-row -->
<div class="lg-row">
<div class="lg-cell">彼有牢信不狐疑，</div>
<div class="lg-cell">集此诸法为一分。</div>
</div>
<!-- end of lg-row -->
<div class="lg-row">
<div class="lg-cell">弥勒称善快哉说，</div>
<div class="lg-cell">发趣大乘意甚广；</div>
</div>
<!-- end of lg-row -->
<div class="lg-row">
<div class="lg-cell">或有诸法断结使，</div>
<div class="lg-cell">或有诸法成道果。</div>
</div>
<!-- end of lg-row -->
<div class="lg-row">
<div class="lg-cell">阿难说曰此云何？</div>
<div class="lg-cell">我见如来演此法，</div>
</div>
<!-- end of lg-row -->
<div class="lg-row">
<div class="lg-cell">亦有不从如来闻，</div>
<div class="lg-cell">此法岂非当有疑？</div>
</div>
<!-- end of lg-row -->
<div class="lg-row">
<div class="lg-cell">设我言见此义非，</div>
<div class="lg-cell">于将来众便有虚；</div>
</div>
<!-- end of lg-row -->
<div class="lg-row">
<div class="lg-cell">今称诸经闻如是，</div>
<div class="lg-cell">佛处所在城国土，</div>
</div>
<!-- end of lg-row -->
<div class="lg-row">
<div class="lg-cell">波罗捺国初说法，</div>
<div class="lg-cell">摩竭国降三迦叶；</div>
</div>
<!-- end of lg-row -->
<div class="lg-row">
<div class="lg-cell">释翅、拘萨、迦尸国，</div>
<div class="lg-cell">瞻波、句留、毘舍离。</div>
</div>
<!-- end of lg-row -->
<div class="lg-row">
<div class="lg-cell">天宫、龙宫、阿须伦，</div>
<div class="lg-cell">乾沓和等拘尸城；</div>
</div>
<!-- end of lg-row -->
<div class="lg-row">
<div class="lg-cell">正使不得说经处，</div>
<div class="lg-cell">当称原本在舍卫。</div>
</div>
<!-- end of lg-row -->
<div class="lg-row">
<div class="lg-cell">吾所从闻一时事，</div>
<div class="lg-cell">佛在舍卫及弟子，</div>
</div>
<!-- end of lg-row -->
<div class="lg-row">
<div class="lg-cell">祇桓精舍修善业，</div>
<div class="lg-cell">孤独长者所施园。</div>
</div>
<!-- end of lg-row -->
<div class="lg-row">
<div class="lg-cell">时佛在中告比丘：</div>
<div class="lg-cell">当修一法专一心，</div>
</div>
<!-- end of lg-row -->
<div class="lg-row">
<div class="lg-cell">思惟一法无放逸。</div>
<div class="lg-cell">云何一法？谓念佛，</div>
</div>
<!-- end of lg-row -->
<div class="lg-row">
<div class="lg-cell">法念、僧念及戒念，</div>
<div class="lg-cell">施念去相次天念，</div>
</div>
<!-- end of lg-row -->
<div class="lg-row">
<div class="lg-cell">息念、安般及身念，</div>
<div class="lg-cell">死念除乱谓十念。</div>
</div>
<!-- end of lg-row -->
<div class="lg-row">
<div class="lg-cell">此名十念更有十，</div>
<div class="lg-cell">次后当称尊弟子；</div>
</div>
<!-- end of lg-row -->
<div class="lg-row">
<div class="lg-cell">初化拘隣真佛子，</div>
<div class="lg-cell">最后小者名须拔。</div>
</div>
<!-- end of lg-row -->
<div class="lg-row">
<div class="lg-cell">以此方便了一法，</div>
<div class="lg-cell">二从二法三从三，</div>
</div>
<!-- end of lg-row -->
<div class="lg-row">
<div class="lg-cell">四五六七八九十，</div>
<div class="lg-cell">十一之法无不了。</div>
</div>
<!-- end of lg-row -->
<div class="lg-row">
<div class="lg-cell">从一增一至诸法，</div>
<div class="lg-cell">义丰慧广不可尽；</div>
</div>
<!-- end of lg-row -->
<div class="lg-row">
<div class="lg-cell">一一契经义亦深，</div>
<div class="lg-cell">是故名曰增壹含。</div>
</div>
<!-- end of lg-row -->
<div class="lg-row">
<div class="lg-cell">今寻一法难明了，</div>
<div class="lg-cell">难持难晓不可明；</div>
</div>
<!-- end of lg-row -->
<div class="lg-row">
<div class="lg-cell">比丘自称功德业，</div>
<div class="lg-cell">今当称之尊第一。</div>
</div>
<!-- end of lg-row -->
<div class="lg-row">
<div class="lg-cell">犹如陶家所造器，</div>
<div class="lg-cell">随意所作无狐疑；</div>
</div>
<!-- end of lg-row -->
<div class="lg-row">
<div class="lg-cell">如是阿含增一法，</div>
<div class="lg-cell">三乘教化无差别。</div>
</div>
<!-- end of lg-row -->
<div class="lg-row">
<div class="lg-cell">佛经微妙极甚深，</div>
<div class="lg-cell">能除结使如流河；</div>
</div>
<!-- end of lg-row -->
<div class="lg-row">
<div class="lg-cell">然此增一最在上，</div>
<div class="lg-cell">能淨三眼除三垢。</div>
</div>
<!-- end of lg-row -->
<div class="lg-row">
<div class="lg-cell">其有专心持增一，</div>
<div class="lg-cell">便为总持如来藏；</div>
</div>
<!-- end of lg-row -->
<div class="lg-row">
<div class="lg-cell">正使今身不尽结，</div>
<div class="lg-cell">后生便得高才智。</div>
</div>
<!-- end of lg-row -->
<div class="lg-row">
<div class="lg-cell">若有书写经卷者，</div>
<div class="lg-cell">繒綵花盖持供养，</div>
</div>
<!-- end of lg-row -->
<div class="lg-row">
<div class="lg-cell">此福无量不可计，</div>
<div class="lg-cell">以此法宝难遇故。</div>
</div>
<!-- end of lg-row -->
<div class="lg-row">
<div class="lg-cell">说此语时地大动，</div>
<div class="lg-cell">雨天华香至于膝，</div>
</div>
<!-- end of lg-row -->
<div class="lg-row">
<div class="lg-cell">诸天在空歎善哉！</div>
<div class="lg-cell">上尊所说尽顺宜。</div>
</div>
<!-- end of lg-row -->
<div class="lg-row">
<div class="lg-cell">契经一藏律二藏，</div>
<div class="lg-cell">阿毘昙经为三藏；</div>
</div>
<!-- end of lg-row -->
<div class="lg-row">
<div class="lg-cell">方等大乘义玄邃，</div>
<div class="lg-cell">及诸契经为杂藏。</div>
</div>
<!-- end of lg-row -->
<div class="lg-row">
<div class="lg-cell">安处佛语终不异，</div>
<div class="lg-cell">因缘本末皆随顺；</div>
</div>
<!-- end of lg-row -->
<div class="lg-row">
<div class="lg-cell">弥勒诸天皆称善，</div>
<div class="lg-cell">释迦文经得久存。</div>
</div>
<!-- end of lg-row -->
<div class="lg-row">
<div class="lg-cell">弥勒寻起手执华，</div>
<div class="lg-cell">欢喜持用散阿难；</div>
</div>
<!-- end of lg-row -->
<div class="lg-row">
<div class="lg-cell">此经真实如来说，</div>
<div class="lg-cell">使阿难寻道果成。</div>
</div><!-- end of lg --></div>
<p>是时，尊者阿难及梵天将诸梵迦夷天，皆来会集；化自在天将诸营从，皆来会聚；他化自在天将诸营从，皆悉来会；兜术天王将诸天之众，皆来会聚；豔天将诸营从，悉来会聚；释提桓因将诸三十三天众，悉来集会；提头赖吒天王将乾沓和等，悉来会聚；毘留勒叉天王将诸厌鬼，悉来会聚；毘留跛叉天王将诸龙众，悉来会聚；毘沙门天王将阅叉、罗刹众，悉来会聚。</p>
<p>是时，弥勒大士告贤劫中诸菩萨等：「卿等劝励诸族姓子、族姓女，讽诵受持增一尊法，广演流布，使天、人奉行。」</p>
<p>说是语时，诸天、世人、乾沓和、阿须伦、伽留罗、摩睺勒、甄陀罗等，各各白言：「我等尽共拥护是善男子、善女人，讽诵受持增一尊法，广演流布，终不中绝。」</p>
<p>时，尊者阿难告优多罗曰：「我今以此增一阿含嘱累于汝，善讽诵读，莫令漏减，所以者何？其有轻慢此尊经者，便为堕落为凡夫行。何以故？此，优多罗，增一阿含，出三十七道品之教，及诸法皆由此生。」</p>
<p>时，大迦叶问阿难曰：「云何，阿难！增一阿含乃能出生三十七道品之教，及诸法皆由此生？」</p>
<p>阿难报言：「如是，如是，尊者迦叶！增一阿含出生三十七品，及诸法皆由此生；且置增一阿含，一偈之中，便出生三十七品及诸法。」</p>
<p>迦叶问言：「何等偈中出生三十七品及诸法？」</p>
<p>时，尊者阿难便说此偈：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「诸恶莫作，</div>
<div class="lg-cell">诸善奉行，</div>
<div class="lg-cell">自淨其意，</div>
</div>
<!-- end of lg-row -->
<div class="lg-row"><div class="lg-cell">是诸佛教。</div></div><!-- end of lg --></div>
<p>「所以然者，诸恶莫作，是诸法本，便出生一切善法；以生善法，心意清淨。是故，迦叶！诸佛世尊身、口、意行，常修清淨。」</p>
<p>迦叶问曰：「云何，阿难！增壹阿含独出生三十七品及诸法，餘四阿含亦复出生乎？」</p>
<p>阿难报言：「且置。迦叶！四阿含义，一偈之中，尽具足诸佛之教，及辟支佛、声闻之教。所以然者，诸恶莫作，戒具之禁；清白之行，诸善奉行；心意清淨，自淨其意；除邪颠倒，是诸佛教，去愚惑想。云何，迦叶！戒清淨者，意岂不淨乎？意清淨者，则不颠倒；以无颠倒，愚惑想灭，诸三十七道品果便得成就。以成道果，岂非诸法乎？」</p>
<p>迦叶问曰：「云何，阿难！以此增一付授优多罗，不嘱累餘比丘一切诸法乎？」</p>
<p>阿难报言：「增一阿含则是诸法，诸法则是增一阿含，一无有二。」</p>
<p>迦叶问曰：「以何等故，以此增一阿含嘱累优多罗，不嘱累餘比丘乎？」</p>
<p>阿难报曰：「迦叶当知，昔者九十一劫，毘婆尸如来、至真、等正觉出现于世。尔时，此优多罗比丘名曰伊俱优多罗，尔时彼佛以增一之法嘱累此人，使讽诵读。自此以后三十一劫，次复有佛名式詰如来、至真、等正觉。尔时，此优多罗比丘名目伽优多罗。式詰如来复以此法嘱累其人，使讽诵读。即彼三十一劫中，毘舍婆如来、至真、等正觉，复出于世。尔时，此优多罗比丘名龙优多罗，复以此法嘱累其人，使讽诵读。</p>
<p>「迦叶当知，此贤劫中有拘留孙如来、至真、等正觉，出现于世。尔时，优多罗比丘名雷电优多罗，复以此法嘱累其人，使讽诵读。此贤劫中次复有佛，名拘那含如来、至真、等正觉，出现于世。尔时，优多罗比丘名天优多罗，复以此法嘱累其人，使讽诵读。此贤劫中次复有佛，名迦叶如来、至真、等正觉，出现于世。尔时，优多罗比丘名梵优多罗，复以此法嘱累其人，使讽诵读。</p>
<p>「迦叶当知，今释迦文如来、至真、等正觉，出现于世。今此比丘名优多罗，释迦文佛虽般涅槃，比丘阿难犹存于世。世尊以法尽以嘱累我，我今复以此法授与优多罗。所以者何？当观其器，察知原本，然后授法。何以故？过去时于此贤劫中，拘留孙如来、至真、等正觉、明行成为、善逝、世间解、无上士、道法御、天人师，号佛、众祐，出现于世。尔时，有王名摩訶提婆，以法治化，未曾阿曲，寿命极长，端正无双，世之希有，八万四千岁中于童子身而自游戏，八万四千岁中以太子身以法治化，八万四千岁中复以王法治化天下。</p>
<p>「迦叶当知，尔时世尊游甘梨园中，食后如昔常法中庭经行，我及侍者，尔时世尊便笑，口出五色光。我见已，前长跪白世尊曰：『佛不妄笑，愿闻本末。如来、至真、等正觉，终不妄笑。』尔时，迦叶！佛告我言：『过去世时于此贤劫中，有如来名拘留孙至真、等正觉，出现于世，复于此处为诸弟子而广说法。复次，于此贤劫中，复有拘那含如来、至真、等正觉，出现于世，尔时彼佛亦于此处而广说法。次复，此贤劫中迦叶如来、至真、等正觉，出现于世，迦叶如来亦于此处而广说法。』</p>
<p>「尔时，迦叶！我于佛前长跪白佛言：『愿令后释迦文佛亦于此处，与诸弟子具足说法，此处便为四如来金刚之座，恒不断绝。』</p>
<p>「尔时，迦叶！释迦文佛于彼坐，便告我言：『阿难！昔者此坐，贤劫之中有王出世，名摩訶提婆。乃至八万四千岁以王法教化，训之以德，经历年岁，便告劫比言：「若见我首有白髮者，便时告吾。」尔时，彼人闻王教令，复经数年，见王首上有白髮生，便前长跪白大王曰：「大王当知，首上已生白髮。」时王告彼人言：「捉取金镊，拔吾白髮，着吾手中。」尔时，彼人受王教令，便执金镊，前拔白髮。</p>
<p>「『尔时，大王见白髮已，便说此偈：</p>
<div class="lg" style="margin-left:3em;">
<div class="lg-row">
<div class="lg-cell" style="text-indent:-3em">「『「于今我首上，</div>
<div class="lg-cell">已生衰耗毛；</div>
</div>
<!-- end of lg-row -->
<div class="lg-row">
<div class="lg-cell">天使已来至，</div>
<div class="lg-cell">宜当时出家。</div>
</div><!-- end of lg --></div>
<p>「『「我今已食人中之福，宜当自勉昇天之德，剃除鬚髮，着三法衣，以信坚固，出家学道，离于众苦。」</p>
<p>「『尔时，王摩訶提婆便告第一太子，名曰长寿：「卿今知不？吾首已生白髮，意欲剃除鬚髮，着三法衣，以信坚固，出家学道，离于众苦。汝绍吾位，以法治化，勿令有失，违吾言教，造凡夫行。所以然者，若有斯人，违吾言者，便为凡夫之行。凡夫者，长处三涂、八难之中。」尔时，王摩訶提婆以王之位授太子已，复以财宝赐与劫比，便于彼处剃除鬚髮，着三法衣，以信坚固，出家学道，离于众苦。于八万四千岁善修梵行，行四等心，慈、悲、喜、护，身逝命终，生梵天上。</p>
<p>「『时，长寿王忆父王教，未曾暂捨。以法治化，无有阿曲，未经旬日，便复得作转轮圣王，七宝具足。所谓七宝者，轮宝、象宝、马宝、珠宝、玉女宝、典藏宝、典兵宝，是谓七宝。复有千子，勇猛智慧，能除众苦，统领四方。</p>
<p>「『时，长寿王以前王法，如上作偈：</p>
<div class="lg" style="margin-left:3em;">
<div class="lg-row">
<div class="lg-cell" style="text-indent:-3em">「『「敬法奉所尊，</div>
<div class="lg-cell">不忘本恩报；</div>
</div>
<!-- end of lg-row -->
<div class="lg-row">
<div class="lg-cell">复能崇三业，</div>
<div class="lg-cell">智者之所贵！」』</div>
</div><!-- end of lg --></div>
<p>「我观此义已，以此增一阿含授与优多罗比丘。何以故？一切诸法皆有所由。」</p>
<p>时，尊者阿难告优多罗曰：「汝前作转轮圣王时，不失王教，今复以此法而相嘱累，不失正教，莫作凡夫之行。汝今当知，若有违失如来善教者，便堕凡夫地中。何以故？时，王摩訶提婆不得至竟解脱之地，未得解脱至安隐处；虽受梵天福报，犹不至究竟；如来善业，乃名究竟安隐之处，快乐无极，天、人所敬，必得涅槃。以是之故，优多罗！当奉持此法，讽诵读念：莫令缺漏。」</p>
<p>尔时，阿难便说偈曰：</p>
<div class="lg" style="margin-left:1em;">
<div class="lg-row">
<div class="lg-cell" style="text-indent:-1em">「于法当念故，</div>
<div class="lg-cell">如来由是生；</div>
</div>
<!-- end of lg-row -->
<div class="lg-row">
<div class="lg-cell">法兴成正觉，</div>
<div class="lg-cell">辟支罗汉道。</div>
</div>
<!-- end of lg-row -->
<div class="lg-row">
<div class="lg-cell">法能除众苦，</div>
<div class="lg-cell">亦能成果实；</div>
</div>
<!-- end of lg-row -->
<div class="lg-row">
<div class="lg-cell">念法不离心，</div>
<div class="lg-cell">今报后亦受。</div>
</div>
<!-- end of lg-row -->
<div class="lg-row">
<div class="lg-cell">若欲成佛者，</div>
<div class="lg-cell">犹如释迦文；</div>
</div>
<!-- end of lg-row -->
<div class="lg-row">
<div class="lg-cell">受持三藏法，</div>
<div class="lg-cell">句逗不错乱。</div>
</div>
<!-- end of lg-row -->
<div class="lg-row">
<div class="lg-cell">三藏虽难持，</div>
<div class="lg-cell">义理不可穷；</div>
</div>
<!-- end of lg-row -->
<div class="lg-row">
<div class="lg-cell">当诵四阿含，</div>
<div class="lg-cell">便断天人径。</div>
</div>
<!-- end of lg-row -->
<div class="lg-row">
<div class="lg-cell">阿含虽难诵，</div>
<div class="lg-cell">经义不可尽；</div>
</div>
<!-- end of lg-row -->
<div class="lg-row">
<div class="lg-cell">戒律勿令失，</div>
<div class="lg-cell">此是如来宝。</div>
</div>
<!-- end of lg-row -->
<div class="lg-row">
<div class="lg-cell">禁律亦难持，</div>
<div class="lg-cell">阿含亦复然；</div>
</div>
<!-- end of lg-row -->
<div class="lg-row">
<div class="lg-cell">牢持阿毘昙，</div>
<div class="lg-cell">便降外道术。</div>
</div>
<!-- end of lg-row -->
<div class="lg-row">
<div class="lg-cell">宣畅阿毘昙，</div>
<div class="lg-cell">其义亦难持；</div>
</div>
<!-- end of lg-row -->
<div class="lg-row">
<div class="lg-cell">当诵三阿含，</div>
<div class="lg-cell">不失经句逗。</div>
</div>
<!-- end of lg-row -->
<div class="lg-row">
<div class="lg-cell">契经阿毘昙，</div>
<div class="lg-cell">戒律流布世；</div>
</div>
<!-- end of lg-row -->
<div class="lg-row">
<div class="lg-cell">天人得奉行，</div>
<div class="lg-cell">便生安隐处。</div>
</div>
<!-- end of lg-row -->
<div class="lg-row">
<div class="lg-cell">设无契经法，</div>
<div class="lg-cell">亦复无戒律；</div>
</div>
<!-- end of lg-row -->
<div class="lg-row">
<div class="lg-cell">如盲投于冥，</div>
<div class="lg-cell">何时当见明？</div>
</div>
<!-- end of lg-row -->
<div class="lg-row">
<div class="lg-cell">以是嘱累汝，</div>
<div class="lg-cell">并及四部众，</div>
</div>
<!-- end of lg-row -->
<div class="lg-row">
<div class="lg-cell">当持勿轻慢，</div>
<div class="lg-cell">于释迦文尼！」</div>
</div><!-- end of lg --></div>
<p>尊者阿难说是语时，天地六反震动，诸尊神天在虚空中，手执天华而散尊者阿难上，及散四部之众。一切天、龙、鬼神、乾沓和、阿须伦、加留罗、甄陀罗、摩休勒等，皆怀欢喜而悉歎曰：「善哉！善哉！尊者阿难！上中下言，悉无不善，于法当恭敬。诚如所说，诸天、世人无不从法而得成就。若有行恶，便堕地狱、饿鬼、畜生。」</p>
<p>尔时，尊者阿难于四部众中而师子吼，劝一切人，奉行此法。尔时，座上三万天、人得法眼淨。尔时，四部之众、诸天、世人，闻尊者所说，欢喜奉行。</p></div>
<div class='div-pin'><a id='mulu4' />
<p class='h1'>增壹阿含经十念品第二</p>
<div class='div-jing'><a id='mulu5' />
<p class='h2'>（一）</p>
<p>闻如是：</p>
<p>一时，佛在舍卫国祇树给孤独园。</p>
<p>尔时，世尊告诸比丘：「当修行一法，当广布一法；便成神通，去众乱想，逮沙门果，自致涅槃。云何为一法？所谓念佛，当善修行，当广演布，便成神通，去众乱想，逮沙门果，自致涅槃。是故，诸比丘！当修行一法，当广布一法。如是，诸比丘！当作是学。」</p>
<p>尔时，诸比丘闻佛所说，欢喜奉行。</p></div>
<div class='div-jing'><a id='mulu6' />
<p class='h2'>（二）</p>
<p>闻如是：</p>
<p>一时，佛在舍卫国祇树给孤独园。</p>
<p>尔时，世尊告诸比丘：「当修行一法，当广布一法；便成神通，去众乱想，逮沙门果，自致涅槃。云何为一法？所谓念法，当善修行，当广演布，便成神通，去众乱想，逮沙门果，自致涅槃。是故，诸比丘！当修行一法，当广布一法。如是，诸比丘！当作是学。」</p>
<p>尔时，诸比丘闻佛所说，欢喜奉行。</p></div>
<div class='div-jing'><a id='mulu7' />
<p class='h2'>（三）</p>
<p>闻如是：</p>
<p>一时，佛在舍卫国祇树给孤独园。</p>
<p>尔时，世尊告诸比丘：「当修行一法，当广布一法；便成神通，去众乱想，获沙门果，自致涅槃。云何为一法？所谓念众。当善修行，当广演布，便成神通，除众乱想，逮<span class='corr'>沙</span>门果，自致涅槃。是故，诸比丘！当修行一法，当广演布一法。如是，诸比丘！当作是学。」</p>
<p>尔时，诸比丘闻佛所说，欢喜奉行。</p></div>
<div class='div-jing'><a id='mulu8' />
<p class='h2'>（四）</p>
<p>闻如是：</p>
<p>一时，佛在舍卫国祇树给孤独园。</p>
<p>尔时，世尊告诸比丘：「当修行一法，当广布一法；便成神通，除众乱想，逮沙门果，自致涅槃。云何为一法？所谓念戒。当善修行，当广演布，便成神通，除去众想，逮沙门果，自致涅槃。是故，诸比丘！当修行一法，当广布一法。如是，诸比丘！当作是学。」</p>
<p>是时，诸比丘闻佛所说，欢喜奉行。</p></div>
<div class='div-jing'><a id='mulu9' />
<p class='h2'>（五）</p>
<p>闻如是：</p>
<p>一时，佛在舍卫国祇树给孤独园。</p>
<p>尔时，世尊告诸比丘：「当修行一法，当广布一法；便成神通，去众乱想，逮沙门果，自致涅槃。云何为一法？所谓念施。当善修行，当广演布，便成神通，除众乱想，逮沙门果，自致涅槃。如是，诸比丘！当修行一法，当广布一法。如是。诸比丘！当作是学。」</p>
<p>尔时，诸比丘闻佛所说，欢喜奉行。</p></div>
<div class='div-jing'><a id='mulu10' />
<p class='h2'>（六）</p>
<p>闻如是：</p>
<p>一时，佛在舍卫国祇树给孤独园。</p>
<p>尔时，世尊告诸比丘：「当修行一法，当广布一法；便成神通，除诸乱想，获沙门果，自致涅槃。云何为一法？所谓念天。当善修行，当广演布，便成神通，除去诸想，获沙门果，自致涅槃。是故，诸比丘！当修行一法，当广布一法。如是，诸比丘！当作是学。」</p>
<p>尔时，诸比丘闻佛所说，欢喜奉行。</p></div>
<div class='div-jing'><a id='mulu11' />
<p class='h2'>（七）</p>
<p>闻如是：</p>
<p>一时，佛在舍卫国祇树给孤独园。</p>
<p>尔时，世尊告诸比丘：「当修行一法，当广布一法；便成神通，除诸乱想，获沙门果，自致涅槃。云何为一法？所谓念休息。当善修行，当广演布，便成神通，去诸乱想，获沙门果，自致涅槃。是故，诸比丘！当修行一法，当广布一法。如是，诸比丘！当作是学。」</p>
<p>尔时，诸比丘闻佛所说，欢喜奉行。</p></div>
<div class='div-jing'><a id='mulu12' />
<p class='h2'>（八）</p>
<p>闻如是：</p>
<p>一时，佛在舍卫国祇树给孤独园。</p>
<p>尔时，世尊告诸比丘：「当修行一法，当广布一法；便成神通，除诸乱想，获沙门果，自致涅槃。云何为一法？所谓念安般。当善修行，当广演布，便成神通，去诸乱想，获沙门果，自致涅槃。是故，诸比丘！当修行一法，当广布一法。如是，诸比丘！当作是学。」</p>
<p>尔时，诸比丘闻佛所说，欢喜奉行。</p></div>
<div class='div-jing'><a id='mulu13' />
<p class='h2'>（九）</p>
<p>闻如是：</p>
<p>一时，佛在舍卫国祇树给孤独园。</p>
<p>尔时，世尊告诸比丘：「当修行一法，当广布一法；便成神通，除诸乱想，逮沙门果，自致涅槃。云何为一法？所谓念身非常。当善修行，当广演布，便成神通，去众乱想，得沙门果，自致涅槃。是故，诸比丘！当修行一法，当广布一法。如是，诸比丘！当作是学。」</p>
<p>尔时，诸比丘闻佛所说，欢喜奉行。</p></div>
<div class='div-jing'><a id='mulu14' />
<p class='h2'>（一〇）</p>
<p>闻如是：</p>
<p>一时，佛在舍卫国祇树给孤独园。</p>
<p>尔时，世尊告诸比丘：「当修行一法，当广布一法；便成神通，除诸乱想，获沙门果，自致涅槃。云何为一法？所谓念死。当善修行，当广演布，便成神通，去众乱想，得沙门果，自致涅槃。是故，诸比丘！当修行一法，当广布一法。如是，诸比丘！当作是学。」</p>
<p>尔时，诸比丘闻佛所说，欢喜奉行。</p>
<div class="lg" style="margin-left:1em">
<div class="lg-row">
<div class="lg-cell">佛、法、圣众念</div>
<div class="lg-cell">戒、施及天念</div>
</div>
<!-- end of lg-row -->
<div class="lg-row">
<div class="lg-cell">休息、安般念</div>
<div class="lg-cell">身、死念在后</div>
</div><!-- end of lg --></div></div>
<p class='juan'>增壹阿含经卷第一</p></div>
<div class='div-w'>
<div class="lg" style="margin-left:3em;">
<div class="lg-row">
<div class="lg-cell" style="text-indent:-3em">「『「于今我首上，</div>
<div class="lg-cell">已生衰耗毛；</div>
</div>
<!-- end of lg-row -->
<div class="lg-row">
<div class="lg-cell">天使已来至，</div>
<div class="lg-cell">宜当时出家。</div>
</div><!-- end of lg --></div>
<p>「『「我今已食人中之福，宜当自勉昇天之德，剃除鬚髮，着三法衣，以信坚固，出家学道，离于众苦。」</p>
<p>「『时，长寿王告第一太子善观曰：「卿今知不？吾已首上生白髮，意欲剃除鬚髮，着三法衣，以信坚固，出家学道，离于众苦。汝绍吾位，以法治化，勿令有失，违吾言教，造凡夫行。所以然者，若有斯人，违吾言者，为凡夫之行。夫凡夫者，长处三涂、八难之中。」时，王长寿八万四千岁善修梵行，行四等心，慈、悲、喜、护，身逝命终，生梵天上。时，王善观忆父王教，未曾暂捨，以法治化，无有阿曲。』</p>
<p>「迦叶！知不？尔时摩訶提婆，岂异人乎？莫作是观，尔时王者，今释迦文是；时长寿王者，今阿难身是；尔时善观者，今优多罗比丘是；恒受王法未曾捨忘，亦不断绝。时，善观王复兴父王勅，以法治化，不断王教。所以然者，以父王教，难得违故。」</p>
<p>尔时，尊者阿难便说偈曰：</p></div>
</div><!-- end of div[@id='body'] -->
</body></html>
