<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"><html xml:lang="zh-CN" xmlns="http://www.w3.org/1999/xhtml" lang="zh-CN">
<head><meta content="text/html; charset=utf-8" http-equiv="Content-Type" />
<link href="flow0001.css" rel="stylesheet" type="text/css" />
<title></title>
</head>
<body style="font-family:cnepub,serif;"><a id="53"></a>
<h1 class="left">卷二　净土法门与教义教理</h1>
<a id="54"></a>
<h3 class="left">　　第一章　特别法门与通途法门 <a id="55"></a>
</h3>
<h3 class="left">【40】什么是通途法门？什么是特别法门？</h3>
<p>●仗自力修戒定慧，以迄断惑证真，了生脱死者，名为通途法门。具真信切愿，持佛名号，以期仗佛慈力，往生西方者，名为特别法门。</p>
<p>窃维修持法门，有二种不同。若仗自力修戒定慧，以迄断惑证真，了生脱死者，名为通途法门。若具真信切愿，持佛名号，以期仗佛慈力，往生西方者，名为特别法门。通途全仗自力，特别则自力佛力兼而有之。即有深修定慧断惑之功，而无真信切愿念佛求生，亦属自力。今以喻明，通途如画山水，必一笔一画而渐成，特别如照山水，虽数十重蓊蔚峰峦，一照俱了。又通途如步行登程，强者日不过百十里，特别如乘转轮圣王轮宝，一日即可遍达四大部洲。（《新编全本印光法师文钞》卷五第1031页　近代往生传序）</p>
<p>仗自力者，名通途法门。</p>
<p>仗佛力者，名特别法门<sup>
<a id="f2ab1a5b-fecc-4f04-a1eb-f13997b33b43" href="text00011.html#369304">⑴&nbsp;</a>
</sup>
 。</p>
<p class="right">（《新编全本印光法师文钞》卷十二第1016页　楹联·讲堂）</p>
<a id="56"></a>
<h3 class="left">【41】净土法门的功德力用有什么特别？</h3>
<p>●此法上至等觉菩萨，下至逆恶罪人，皆当修习，皆可仗佛慈力，现生往生西方。其功德力用，与佛一代所说一切大小乘法，迥然不同。</p>
<p>了生脱死，是人生最大的一件事。念佛法门，是佛法中特别的一法门。此法上至等觉菩萨，下至逆恶罪人，皆当修习，皆可仗佛慈力，现生往生西方。其功德力用，与佛一代所说一切大小乘法，迥然不同。何以故？一切大小乘法，皆仗自己戒定慧力，了生脱死。勿道具缚凡夫不能了，即己证初二三果<sup>
<a id="d55995e9-ee22-4322-89b1-8da8cccdf372" href="text00011.html#369862">⑴&nbsp;</a>
</sup>
 之圣人亦不能了，四果阿罗汉<sup>
<a id="667e822b-d40e-4733-b459-646a7bd96833" href="text00011.html#854d5685-ce56-408d-b4a3-09ed719cf676">⑵&nbsp;</a>
</sup>
 方了。此约小乘说，若约圆教说，五品位<sup>
<a id="3b0fe5bf-a9f1-46e9-ac03-6795d9051fc4" href="text00011.html#be471b91-0080-49d9-99e0-b6f049dee55c">⑶&nbsp;</a>
</sup>
 所悟，与佛同俦，而见惑尚未能断。五品后心，断见惑<sup>
<a id="31dff928-b212-4a85-963e-f3d7e5dd9519" href="text00011.html#bdd43bab-a42d-461d-bc8f-fcf1c8a4327a">⑷&nbsp;</a>
</sup>
 即证初信。此位菩萨，约断惑，与小乘初果相同，其功德智慧，神通道力，超越初果千万亿亿倍。直至六信后心，断思惑<sup>
<a id="0af66c0c-e20e-43d5-aedb-6599efac7df0" href="text00011.html#ad5aedda-6dbd-4aec-86a1-fed2e1e7191c">⑸&nbsp;</a>
</sup>
 尽，则证七信，此位菩萨，方了生死。了生脱死，岂易言哉？是知仗自力了生死之难，难如登天矣！六信位菩萨，尚不能了，况具足惑业之凡夫乎？唯净土法门，仗阿弥陀佛大慈悲愿力，无论老幼、男女、贵贱、贤愚、在家、出家，若肯生真信、发切愿，至诚恳切念佛圣号，无一不于现生临终得往生者。（《新编全本印光法师文钞》卷十三第193页　复独山杨慧芳居士书一）</p>
<a id="57"></a>
<h3 class="left">【42】普通教理与特别教理有什么区别？</h3>
<p>●普通教理修心，全仗自力。唯有净土，是兼仗佛力，是特别的教理。具足惑业之凡夫，可不慎所择哉？</p>
<p>所以净土法门，有如是之高上者，因为普通教理修心，全仗自力。唯有净土，是兼仗佛力，是特别的教理，非是普通的教理。以普通的眼光，来观特别的教理，自然不得其当矣。普通教理，仗自力，如同功名上进，逐步高升。净土仗佛力的特别教理，譬如生在王家，出胎便为国储。其难易曲直，不待智者而知之矣。（《新编全本印光法师文钞》卷二十一第1713页　世界佛教居士林开示法语）</p>
<p>以净土法门，仗佛慈力，其余法门，皆须己力。一为通途教理，如世之士人，由资格而为官。一为特别教理，如世之王子，一堕地即为一切臣宰所恭敬。二种法门，不可并论，而具足惑业之凡夫，可不慎所择哉？（《新编全本印光法师文钞》卷二第321页　复周智茂居士书）</p>
<p>念佛一法，重在佛慈加被。虽属具足惑业之凡夫，亦可承佛慈力，带业往生。余一切法，则绝无此义。（《新编全本印光法师文钞》卷十八第1101页　复温光熹居士书六）</p>
<a id="58"></a>
<h3 class="left">【43】为什么念佛求生西方叫做横超法门？</h3>
<p>●古人说，余门学道，如蚁子上于高山，念佛往生，似风帆扬于顺水。不断烦恼，一生成办，直捷简易，名曰横超。</p>
<p>为什么念佛求生西方，叫做横超法门？古人有个譬喻，拿来解释。就把我们具足惑业的凡夫，比做一条虫，生在一根竹里最下的一节。这根竹子，就比做三界。这个虫子要想出来，只有两个法子，一个是竖出的，一个是横超的。竖出的，是自下至上，一节一节的次第咬破，等到最上的一节咬破了，才能够出来。这是比修别的法门，定要断尽见思烦恼，才能出三界的。见惑有八十八使，思惑有八十一品，这许多的品数，就比做一根竹子的节数。那虫向上直钻出来，就叫做竖出。例如一个断见惑的初果圣人，要经过七生天上，七生人间的长久时劫修习，才能证阿罗汉，了生死。二果，亦要一生天上，一反人间，才能证四果。三果，欲界思惑已尽，还要在五不还天，渐次修习，才能断尽思惑证四果。这才算是出三界的无学圣人。如果是钝根的三果，还要生到四空天，从空无边处天，以至非非想处天，才能证四果。这竖出的法子，是如此艰难久远的。横超的，就是这条虫子，不向上面一节一节咬，只向旁边横咬一孔，便能出来。这样的法子，比那竖出的，是省事得多了。念佛的人，亦复如是。虽没把见思烦恼断除，但能具足信愿行的净土三资粮，临终就能感动阿弥陀佛来接引他生到极乐世界去。到了这个清净国土，见思烦恼，不断而自断了。何以故？以净土境胜缘强，无令人生烦恼的境缘故。如此便得三不退<sup>
<a id="fcee431d-19cf-4993-b69a-b643dddddb44" href="text00011.html#372756">⑴&nbsp;</a>
</sup>
 ，一直到破尘沙、无明，成就无上菩提，何等直捷简易的事。所以古人说，余门学道，如蚁子上于高山，念佛往生，似风帆扬于顺水。（《新编全本印光法师文钞》卷二十第1652页　由上海回至灵岩开示法语）</p>
<a id="59"></a>
<h3 class="left">【44】竖出和横超有什么不同？</h3>
<p>●竖出，唯仗自力，修者纵有亿亿，出者难得一二。横超，但依生信发愿，念佛名号，求生西方，兼以敦笃伦常，恪尽己芬，诸恶莫作，众善奉行，则万不漏一，咸得往生。</p>
<p>若论竖出，非力修戒定慧道，断尽烦惑不可。倘烦惑稍有未尽，则三界依旧莫出。况末世众生，善根浅薄，寿命短促，修者纵有亿亿，出者难得一二。以其唯仗自力，是故难得实益。若论横超，但依净土法门，生信发愿，念佛名号，求生西方。兼以敦笃伦常，恪尽己分，诸恶莫作，众善奉行，则万不漏一，咸得往生。既往生已，则了生脱死，超凡入圣，永离众苦，但受诸乐矣。功夫成熟者，固登上品，临终方念者，亦预末流。此则全仗佛力，其利益与唯仗自力者，天渊悬殊。（《新编全本印光法师文钞》卷六第1078页　横超莲社缘起序）</p>
<a id="60"></a>
<h3 class="left">【45】为什么以横超法作竖出用，得益浅而受损深？</h3>
<p>●真修净土人，用不得禅家开示。未断惑业，欲了生死，则梦也梦不著。</p>
<p>净土法门，以信愿行三法为宗。有信愿，无论行之多少浅深，皆得往生；无信愿，即到能所两忘、根尘迥脱之地步，亦难往生。以真证到能所两忘、根尘迥脱之实理，便可自力了生死，则不必论。若但有工夫见此理，尚未实证，若无信愿，亦难往生。禅家说净土，仍归于禅宗，去信愿说，果能依之而做，亦可开悟。而未断惑业，欲了生死，则梦也梦不着。以凡夫往生，由信愿感佛，故能仗佛慈力，带业往生。今既不生信愿，又将佛一一说归自心，何由感佛？感应不符，则生自生、佛自佛，以横超法，作竖出用，其得益浅而受损深，不可不知。得益者，依彼所说，亦能开悟；受损者，既去信愿，则无由仗佛慈力。吾故曰，真修净土人，用不得禅家开示，以法门宗旨不同故，祈为慧察。如不以为然，请求之大通家，庶可契汝心志矣，光固不执著也。（《新编全本印光法师文钞》卷三第555页　复何慧昭居士书）</p>
<a id="61"></a>
<h3 class="left">【46】为什么说净土法门超胜一切法门？</h3>
<p>●自力何可与佛力并论乎？当今之人，欲于现生了生死大事者，舍净土一法，则绝无希望矣。须知净土法门，法法圆通，如皓月丽天，川川俱现；水银堕地，颗颗皆圆。</p>
<p>净土法门，超胜一切法门者，在仗佛力。其余诸法门，皆仗自力。自力何可与佛力并论乎？此修净土法门之最要一关也。（《新编全本印光法师文钞》卷九第376页　复陈慧新居士书）</p>
<p>如来圣教，法门无量。随依一法，以大菩提心修之，皆可以了生死，成佛道。然于修而未证之前，不无难易疾迟之别。求其至圆至顿，最简最易，契理契机，即修即性，三根普被，利钝全收，为律教禅密诸宗之归宿，作人天凡圣证真之捷径者，无如信愿念佛，求生西方一法也。良以一切法门，皆仗自力；念佛法门，兼仗佛力。仗自力非烦惑断尽，不能超出三界；仗佛力若信愿真切，即可高登九莲。当今之人，欲于现生了生死大事者，舍此一法，则绝无希望矣。须知净土法门，法法圆通，如皓月丽天，川川俱现；水银堕地，颗颗皆圆。不独于格物致知，穷理尽性，觉世牖民<sup>
<a id="95878033-b68c-419e-ab0f-3b105af1827a" href="text00011.html#373179">⑴&nbsp;</a>
</sup>
 ，治国安邦者，有大裨益，即士农工商，欲发展其事业，老幼男女，欲消灭疾苦者，无不随感而应，遂心满愿。于是各处有心之士，群起而提倡佛法，明三世之因果，显六道之轮回；示娑婆之恶浊，表极乐之严净，以期斯世之人，克己复礼，生入圣贤之域；了生脱死，没归极乐之邦。（《新编全本印光法师文钞》卷二十四第252页　潮阳佛教居士林缘起序）</p>
<a id="62"></a>
<h3 class="left">【47】为什么不能以念佛之特别法门，修通途之自力观行？</h3>
<p>●身业专礼，口业专称，意业专念。念至其极，则心佛外佛，一如不二。善导专修念佛证道，非自力证道之所能比。</p>
<p>善导专修，身业专礼，口业专称，意业专念。念至其极，则心佛外佛，一如不二。其证道也，非自力证道之所能比也。古人谓劣夫乘轮宝力，一日可以遍游四大部洲<sup>
<a id="63f4f28d-5d84-44e8-a5aa-848dfc6024de" href="text00011.html#373392">⑴&nbsp;</a>
</sup>
 。何得以念佛之特别法门，修通途之自力观行？光虽下愚，不敢肯许。倘以此一尘不染之清净心，圆发三心，则现生亲证三昧，临终往生上品，便可豫为座下贺。一得之愚，尚祈矜监。（《新编全本印光法师文钞》卷三第525页　复法海大师书）</p>
<a id="63"></a>
<h3 class="left">【48】修净业与学教有什么不同？</h3>
<p>●学教注重开解，修净业注重实行。</p>
<p>修净业，与学教不同。一注重开解，一注重实行。纵有不知者且置之，再三看几次，多有前后发明处。即令不了然，且体贴上下文义，当可以意会。（《新编全本印光法师文钞》卷十三第189页　复穆宗净居士书四）</p>
<a id="64"></a>
<h3 class="left">【49】禅宗与净宗的宗旨有什么不同？</h3>
<p>●禅宗以开悟为事，净宗以往生为事。</p>
<p>●明心见性，见性成佛，乃见自性天真之名字佛，非究竟涅槃、福慧圆满两足尊也。明心见性，是悟非证。悟后当须经历十住、十行、十回向，以迄十地、等觉，而了生死，学者切莫妄会。</p>
<p>●古人谓西方极乐世界有一乐字，惜世人不能全身靠倒。大众闻法有素，深望至诚恳切修持去。吾保将来，成佛有分。勉之哉，勉之哉！</p>
<p>宗门<sup>
<a id="7b9142d9-45d7-4a59-a8db-5cb60f0f459a" href="text00011.html#373623">⑴&nbsp;</a>
</sup>
 以开悟为事，净宗以往生为事。开悟而不往生者，百有九十，往生而不开悟者，万无有一。此义认不准，或致因求悟而反不以往生为事，则其误大矣。（《新编全本印光法师文钞》卷十五第592页　复张曙蕉居士书八）</p>
<p>日者有居士询余祖师西来意、庭前柏树子，彼实毫无心得。祖师之意，庭前柏树子，巍巍大树，学人当下即见，令人参而自得。不然，本明心地，无所发明，即见不过柏树子而已。宗门所有言句，一一皆指归即心自性，初无义路可以思量。明心见性，见性成佛，乃见自性天真之名字佛，非究竟涅槃、福慧圆满两足尊也。明心见性，是悟非证。悟后当须经历十住、十行、十回向，以迄十地、等觉，而了生死，学者切莫妄会。古人谓西方极乐世界有一乐字，惜世人不能全身靠倒。大众闻法有素，深望至诚恳切修持去。吾保将来，成佛有分。勉之哉，勉之哉！（《新编全本印光法师文钞》卷二十四第365页　世界佛教居士林观音成道日开示法语）</p>
<a id="65"></a>
<h3 class="left">【50】念佛一法不以开悟为事，而念到极处亦能开悟，为什么？</h3>
<p>●念佛一法不以开悟为事，若求开悟，或置信愿于度外。而念到极处，亦能开悟，不悟亦无所碍。纵悟到极处，若无信愿，则断难往生。以故大师恐人受病，令其直念也。</p>
<p>入道多门，唯净土最为第一。净土宗要，唯信愿行三法而己。莲池之令人参者（即参念佛是谁），以当时宗门甚盛，不如是，或恐人以为异宗，而不肯修。又亦欲引宗门中悉修念佛三昧也。蕅益之不须参究者，以念佛一法不以开悟为事，若求开悟，或置信愿于度外。而念到极处，亦能开悟，不悟亦无所碍。纵悟到极处，若无信愿，则断难往生。以故大师恐人受病，令其直念也。</p>
<p>今人多多崇尚外道，以外道皆有秘传，实则外道百千万种，但只炼丹运气一道而己。此系保养色身之法，非了生脱死之道。况其名词多与欲事相似，妄人遂从此造无间业，可痛伤哉。</p>
<p>窃谓净土一法，为诸法之归宿，乃吾人依之以自利利他者。何得不先研究得极无可疑，不被一切经教知识语言所摇夺？而泛泛然研究其他经典，则愈研究愈将净土看得寻常矣。若先知净土之所以，再研究其余经论，则愈研究愈将净土看得高深矣。（《新编全本印光法师文钞》卷二十三第80页　复金慧畅居士书）</p>
<a id="66"></a>
<h3 class="left">【51】什么是有相三昧和无相三昧？</h3>
<p>●禅宗所说，是依无相三昧发挥。念佛求生西方，是依有相三昧而发挥。</p>
<p>《金刚经》说心地法门，故云：“凡所有相，皆是虚妄”。汝不知看经上文说的话，独以此两句，疑念佛求生西方。不知有有相三昧，有无相三昧。凡般若部中许多经，并禅宗所说，皆是依无相三昧发挥者；凡诸大乘经，备明修因证果，并开示念佛求生西方者，皆是依有相三昧而发挥者。（《新编全本印光法师文钞》卷二十二第1917页　答善熏师问）</p>
<a id="67"></a>
<h3 class="left">【52】净土法门在佛法五乘中的地位是什么？</h3>
<p>●人天乘而兼菩萨乘、佛乘者，其唯净土法门乎？惟此净土法门，乃能出三界，了生死。</p>
<p>窃维佛法有五乘：（一）人天乘。人乘持五戒，得生人道；天乘行十善，得生欲界天。加四禅四定，则生色无色界天。（二）声闻乘。修四谛，得四沙门果。（三）缘觉乘。观十二因缘，得辟支佛果。（四）菩萨乘。修六度万行，证菩萨果。（五）佛乘。行大慈大悲，成正等觉。人天乘而兼菩萨乘佛乘者，其唯净土法门乎？盖人天乘，只修五戒十善，俱是有漏功德。唯此净土法门，乃能出三界，了生死。修净土者，必须敦笃伦常，恪尽己分，父慈子孝，兄友弟恭，夫和妇顺。加以四弘誓愿，广大其心，自行化他。普令内而父母妻子，外而邻里乡党，皆修五戒十善，并修净土法门，以深信愿，念佛求生西方。是人虽系凡夫，实即菩萨。何以故？以心广大故。（《新编全本印光法师文钞》卷二十一第1693页　南京素食同缘社开示法语）</p>
<a id="68"></a>
<h3 class="left">【53】参宗研教，都可以了脱生死，何必一定要念佛呢？</h3>
<p>●参宗研教全仗自力，谈何容易。信愿持名了生死，才是道理。</p>
<p>佛法的最要问题，就是了生死。若论了生死这桩大事，很难很难。我们凡夫，根机劣，知识浅，而且五浊恶世，邪师外道甚多，要了脱生死，究竟如何了脱呢？唯有念佛法门，真信切愿，精进念佛，求生净土。佛法之中，方便多门，参宗学教，都可以了脱生死，何必一定要念佛呢？因为参宗研教，都要务到极处，如实修证，才有希望。这是全仗自力，谈何容易！念佛是攸赖佛的愿力加被，是兼仗佛力，自然确有把握了。譬如渡海，仗自力如飞渡，仗佛力如驾慈航。飞渡难免堕落之虞，驾慈航决定有到彼岸的日子。其中难易安危，想大家都能辨别底了。总而言之，仗自力参禅悟道，了生死，未证到家，总是不易了。念佛求生净土，只要信愿真切，行持坚固，就有了脱的功能。若论自力他力，禅净难易，讲得最清楚最明白，莫如永明延寿大师的《四料简》。照《四料简》说来，不通宗教的人，固然要念佛，就是通宗通教的，更要念。虽通没有证，总要念佛了脱生死，才是道理。（《新编全本印光法师文钞》卷二十一第1705页　世界佛教居士林开示法语）</p>
<a id="69"></a>
<h3 class="left">【54】如何正确理解《永明四料简》的含义？</h3>
<p>●今当末世，众生根劣障重，知识稀少，若舍净土，无由解脱。永明禅师恐世不知，故特举料简以示来兹。诚迷津之宝筏，昏衢之明灯也。</p>
<p>又永明禅师，为修行人确示要道，开出《四料简》。</p>
<p>（一）有禅有净土，犹如戴角虎。现世为人师，来生作佛祖。</p>
<p>（二）无禅有净土，万修万人去。若得见弥陀，何愁不开悟？</p>
<p>（三）有禅无净土，十人九蹉路。阴境若现前，瞥尔<sup>
<a id="fn1" href="text00011.html#373761">
<sup>⑴</sup>
</a>
</sup>
 随他去。</p>
<p>（四）无禅无净土，铁床并铜柱。万劫与千生，没个人依怙。</p>
<p>此《永明四料简》，乃大藏之纲宗，修持之龟鉴。先须认准如何是禅，如何是净，如何是有，如何是无，然后逐文分剖，则知字字的当，无一字能移易。禅者，即吾人本具之真如佛性，即父母未生前本来面目，即无能无所即寂即照之离念灵知，所谓纯真心体也。净土者，即信愿持名，求生西方。（非偏指唯心净土，自性弥陀。）有禅者，即参究力极，念寂情亡，彻见本来面目，明心见性。有净土者，即真实发心，生信发愿，持佛名号，求生西方。禅与净土，是约教约理。有禅有净土，是约机约修，一理一事。理虽如是，须如理起行，行极证理，务使实有诸己也。倘参禅未悟，或悟而未彻，皆不得名为有禅。倘念佛而无信愿，或有信愿而不真切，悠悠忽忽，敷衍故事，或行虽精进，而因地不真，心恋尘境，乃至求来生富贵，生天求乐，皆不得名为有净土。</p>
<p>（一）有禅有净土，犹如戴角虎。现世为人师，来生作佛祖者，其人彻悟禅宗，明心见性，又复深入经藏，备知如来权实法门，而于诸法之中，唯以信愿念佛一法，自利利他。其人有大智慧，有大辩才，邪魔外道，闻而丧胆，如虎之戴角。有来学者，随机说法。应以禅净双修接者，即以禅净双修接之；应以专修净土接者，即以专修净土接之。无论上中下根，无一不被其泽，岂非人天导师欤？至临命终时，蒙佛接引，往生上品。一弹指顷，花开见佛，证无生忍。即最下证圆初住，能现身百界作佛，故曰，来生作佛祖。</p>
<p>（二）无禅有净土，万修万人去。若得见弥陀，何愁不开悟者，其人虽未明心见性，却是决志净土，求生西方，志诚念佛，感应道交，定蒙摄受。力修者，固得往生，即五逆十恶，临终十念，亦皆蒙佛化身前来接引，非万修万人去乎？既生西方，见佛闻法，虽有迟速，然已高预圣流，竟不退转，渐证圣果，则其开悟，可不待言。故谓若得见弥陀，何愁不开悟。</p>
<p>（三）有禅无净土，十人九蹉路。阴境若现前，瞥尔随他去者，其人虽略识心性，而见思未尽。直须磨砺净尽，至于无余，则生死方可出离。若一毫未断，六道轮回，依然难逃。生死海深，菩提路远，即便命终，归途莫测，十人之中，九人如是，故曰：“十人九蹉路”。蹉者，蹉跎，即俗所谓耽搁也。阴境者，中阴身境，即临命终时，现生及历劫善恶业力所现之境。眨眼之间，随其业力，便尔受生，一毫不能自作主宰，如人负债，强者先牵，心绪多端，重处偏坠。故曰：阴境若现前，瞥尔随他去。</p>
<p>（四）无禅无净土，铁床并铜柱。万劫与千生，没个人依怙者，其人既未彻悟，又不求生净土，悠悠泛泛，修诸法门。（非指埋头造恶不修行者。）既不能定慧均等，断惑证真；又不能仗佛慈力，带业往生；以毕生修持功德，感来生人天福报。现生既无正智，来生即随福转。享福愈大，恶业愈多；既造恶业，难逃果报；一息不来，即堕地狱，偿其夙债，所谓铁床并铜柱是也。如是造业之人，譬如慧日，盲者不见，虽有诸佛菩萨垂以慈悲，以彼恶业障故，不能获益，永劫受苦，故曰：没个人依怙。</p>
<p>夫一切法门，专仗自力；净土法门，专仗佛力。一切法门，惑业净尽，方可了生死；净土法门，带业往生，即预圣流。又佛在世时，众生色心业胜，依仗自力，或可证道。今当末世，根劣障重，知识稀少，若舍净土，无由解脱。永明禅师恐世不知，故特举料简以示来兹。诚迷津之宝筏，昏衢之明灯也。（《新编全本印光法师文钞》卷二十一第1669页　净土法门说要）</p>
<a id="70"></a>
<h3 class="left">【55】什么是禅净，什么是有禅有净土？</h3>
<p>●禅者，即吾人本具之真如佛性，宗门所谓父母未生以前本来面目。净土者，即信愿持名，求生西方。非偏指唯心净土，自性弥陀也。</p>
<p>●有禅者，即参究力极，念寂情亡，明心见性也。有净土者，即真实发菩提心，生信发愿，持佛名号，求生西方也。禅与净土，唯约教约理。有禅有净土，乃约机约修。教理则恒然如是，佛不能增，凡不能减。机修须依教起行，行极证理，使其实有诸己也。</p>
<p>禅者，即吾人本具之真如佛性，宗门所谓父母未生以前本来面目。宗门语不说破，令人参而自得，故其言如此。实即无能无所，即寂即照之离念灵知，纯真心体也。（离念灵知者，了无念虑、而洞悉前境也。）净土者，即信愿持名，求生西方。非偏指唯心净土，自性弥陀也。有禅者，即参究力极，念寂情亡，彻见父母未生前本来面目，明心见性也。有净土者，即真实发菩提心，生信发愿，持佛名号，求生西方也。禅与净土，唯约教约理。有禅有净土，乃约机约修。教理则恒然如是，佛不能增，凡不能减。机修须依教起行，行极证理，使其实有诸己也。二者文虽相似，实大不同。须细参详，不可笼统。倘参禅未悟，或悟而未彻，皆不得名为有禅。倘念佛偏执唯心而无信愿；或有信愿而不真切，悠悠泛泛，敷衍故事；或行虽精进，心恋尘境；或求来生生富贵家，享五欲乐；或求生天，受天福乐；或求来生，出家为僧，一闻千悟，得大总持，宏扬法道，普利众生者，皆不得名为有净土矣。（《新编全本印光法师文钞》卷三第641页　净土决疑论）</p>
<a id="71"></a>
<h3 class="left">【56】如何认识念佛与参禅的权、实、顿、渐？</h3>
<p>●如来为众生说法，唯欲令众生了生脱死耳。念佛一法，彻上彻下，即权即实，即渐即顿，不可以寻常教理批判。若深研净宗，则当竭尽心力，而为宏扬。</p>
<p>《西方路》<sup>
<a id="0a98dd14-dec0-4a41-a22d-240918dc7822" href="text00011.html#373875">⑴&nbsp;</a>
</sup>
 书中，权、实、顿、渐辨疑之文，须先明权、实、顿、渐四字，然后再论念佛、参禅之为权、为实、为顿、为渐，则可了无疑义矣。权者，如来俯顺众生之机，曲垂方便之谓也。实者，按佛自心所证之义而说之谓也。顿者，不假渐次，直捷疾速，一超直入之谓也。渐者，渐次进修，渐次证入，必假多劫多生，方可亲证实相之谓也。彼参禅者，谓参禅一法，乃直指人心、见性成佛之法，固为实为顿。不知参禅，纵能大彻大悟，明心见性，但见即心本具之理性佛。若是大菩萨根性，则即悟即证，自可永出轮回，高超三界。从兹上求下化，用作福慧二严<sup>
<a id="d709f0c2-599b-4f6f-8b72-d64970656378" href="text00011.html#08b2f746-47fa-415b-ad55-7aaef7cc3136">⑵&nbsp;</a>
</sup>
 之基。此种根性，就大彻大悟人中论之，亦百千中之一二人耳。其或根器稍劣，则纵能妙悟，而见思烦恼未能断除，仍须在三界中，受生受死。既受生死，从悟入迷者多，从悟入悟者少。是则其法虽为实为顿，苟非其人，亦不得实与顿之真益，仍成权渐之法而已。何以故？以其仗自力故。自力若十分具足，则何幸如之。稍一欠缺，则只能悟理性，而不能亲证理性。今时则大彻大悟者，尚难其人，况证其所悟者哉。念佛一法，彻上彻下，即权即实，即渐即顿，不可以寻常教理批判。上至等觉菩萨，下至阿鼻种性<sup>
<a id="6b420d24-f374-494e-afdc-847d914a550a" href="text00011.html#f0da4c33-d6d5-4613-8953-a2f7cc4e5e6c">⑶&nbsp;</a>
</sup>
 ，皆须修习（此彻上彻下之谓也）。如来为众生说法，唯欲令众生了生脱死耳。其余法门，上根则即生可了，下根则累劫尚难得了。唯此一法，不论何种根性，皆于现生往生西方，即生死即了。如此直捷，何可名之为渐。虽有其机，不如寻常圆顿之机，有似乎渐，而其法门威力，如来誓愿，令此等劣机，顿获大益。其利益全在仗佛慈力处。凡禅讲之人，若未深研净宗，未有不以为浅近而藐视者。若深研净宗，则当竭尽心力，而为宏扬。岂复执此权、实、顿、渐之谬论，而自误误人哉？（《新编全本印光法师文钞》卷三第481页　复马契西居士书二）</p>
<a id="72"></a>
<h3 class="left">【57】净土殊胜法门为什么世人多不研究，或完全不知？若能信得及往生有分吗？</h3>
<p>●殊胜法门愚人不知。或恐提倡净土法门，人或藐视，谓其无智慧，故不敢耳。须知净土法门，乃如来一代所说一切法门中之特别法门。愚夫愚妇心无成见，则易生信。汝能信得及，许汝往生有分。</p>
<p>念佛法门为律教禅密之归宿法门。等觉菩萨尚须以十大愿王功德，回向往生西方极乐世界，以期圆满佛果，况以下之一切菩萨及修学之诸大德乎？永明之本当已久证佛果，然既示生世间，必须自利利他之行。念佛往生西方，乃自利利他最上之法，故以身作则而极力提倡之，以期尽担荷佛法之职，而慰如来说法之本怀也。今人多不研究，或完全不知，所谓习矣不察。或恐提倡净土法门，人或藐视，谓其无智慧，故不敢耳。此正孟子所谓“终身由之而不知其道”之流辈也。须知净土法门，乃如来一代所说一切法门中之特别法门。愚夫愚妇心无成见，则易生信。通宗通教者，知为特别法门，则必极力提倡。通宗通教而以特别法门作普通法门论，则不但不生信且将辟驳矣，以故名为难信之法。故光常曰净土法门，为十方三世一切诸佛，上成佛道，下化众生，成始成终之总持法门。故得九界（六道三乘之九法界）同归，十方共赞，千经俱阐，万论均宣也。汝能信得及，许汝往生有分。祈将此字与邵夫人看。倘领会得，当立即痊愈，否则亦只世间夫妻之情谊而已。（《新编全本印光法师文钞》卷二十三第187页　答陶冶公书）</p>
<a id="73"></a>
<h3 class="left">　　第二章　靠自力与靠佛力 <a id="74"></a>
</h3>
<h3 class="left">【58】一切法门难在哪里？净土法门易在哪里？</h3>
<p>●一切法门，难在断烦惑以了生死。净土法门易在仗己信愿念佛之力，感佛慈悲摄受之力，感应道交，故得不断烦惑，带业往生，较彼专仗自力者，其难易不可同年而语矣。</p>
<p>如来一代所说一切法门，无非为众生断烦惑以了生死，证无生<sup>
<a id="c003fb86-a65b-468e-ab68-9c60989c61fe" href="text00011.html#374614">⑴&nbsp;</a>
</sup>
 以成佛道耳。但众生根机不一，致所得利益各别。其有宿根深厚者，现生即可断尽见思，超出三界，进学菩萨上求下化之道，以期圆满菩提，则何幸如之。其或根机稍劣，纵令禅定力深，彻悟自心，而见思未断，则依旧轮回。况从生至生，何能自保？倘一随福迷，则直堕三途<sup>
<a id="e438341c-727b-46ea-bfa3-1b88f0de89f7" href="text00011.html#f49da32a-2219-46de-abfb-70c25c3a7890">⑴&nbsp;</a>
</sup>
 矣。其下焉者，又何待言？此自力了生死之难也。如来悬知末世众生，无力断惑，特开一信愿念佛求生西方法门，俾彼法身大士<sup>
<a id="6abc6ec0-74ad-40b1-9d8f-b698c35e4b1c" href="text00011.html#9d74ace1-7dfa-4ba9-b771-771b82f5a2c0">⑵&nbsp;</a>
</sup>
 ，与具缚凡夫，及五逆十恶之极重罪人，同于现生，往生西方。既生西方，则了生脱死，超凡入圣，各随己资，而为悟证。其慈悲抚育之心，虽天地父母，不能喻其万一。以此法门，仗己信愿念佛之力，感佛慈悲摄受之力，感应道交。故得不断烦惑，带业往生，较彼专仗自力者，其难易不可同年而语矣。念佛之人，若知此义，自能死尽偷心，专修此法，不致好高务胜，随经教知识语言所转，舍此别修诸余法门也。（《新编全本印光法师文钞》卷七第1335页　曹云荪了义居士舍宅为念佛林发隐）</p>
<a id="75"></a>
<h3 class="left">【59】信愿念佛往生是靠什么力量？</h3>
<p>●信、愿、念佛、求生西方，完全是佛力，不是自己道力。</p>
<p>佛法法门无量，无论大、小、权、实，一切法门，均须以戒、定、慧、断贪、嗔、痴，令其净尽无余，方可了生脱死。此则难如登天，非吾辈具缚凡夫所能希冀。若以真信、切愿，念佛求生西方，则无论功夫浅深，功德大小，皆可仗佛慈力，往生西方。此如坐火轮船过海，但肯上船，即可到于彼岸，乃属船力，非自己本事。信、愿念佛，求生西方亦然，完全是佛力，不是自己道力。（《新编全本印光法师文钞》卷九第294页　与张静江居士书）</p>
<a id="76"></a>
<h3 class="left">【60】为什么说念佛法门统摄律教禅宗？</h3>
<p>●欲知此义，须深明佛力自力大小优劣，则一切疑惑，泮然冰释矣。</p>
<p>问，念佛法门，愚尚能修。律教禅宗，智犹难晓。何谓此法统彼诸法？</p>
<p>答，欲知此义，须深明佛力自力大小优劣，则一切疑惑，泮然<sup>
<a id="bc755b68-fca4-471f-baf6-ee3f25bd053b" href="text00011.html#375188">⑴&nbsp;</a>
</sup>
 冰释矣。夫佛与众生，心性虽同，若论力用，天地悬殊。良由众生具足无量烦恼恶业，功德智慧，不能显现。佛则具足无量功德智慧，烦恼恶业，净尽无余。佛与众生，迷悟不同，致使力用，胜劣迥异。律教禅宗，皆仗自力了脱生死，所以久经长劫，尚难出离。念佛法门，全仗佛力又兼自力，了脱生死，所以尽此一生，便登不退。（《新编全本印光法师文钞》卷七第1394页　净土问答并序）</p>
<a id="77"></a>
<h3 class="left">【61】靠自力和靠佛力的具体含意是什么？</h3>
<p>●靠自力，须深明教理，依教修行。修行功深，断惑证真，方出生死。靠佛力，纵不明教理，未断惑业，但能信愿持名，求生净土，临命终时，决定蒙佛亲垂接引，往生西方。既生西方，见佛闻法，悟无生忍。即此一生，定补佛位。此是佛力，又兼自力。谓信愿持名，是自力能感于佛。誓愿摄受，垂慈接引，是佛力能应于我。感应道交，故得如是。</p>
<p>律教禅宗，最初须深明教理，依教修行。修行功深，断惑证真，方出生死。若教理不明，则盲修瞎炼。若非得少为足，便是著魔发狂。纵使理明功深，亦颇断惑，倘有丝毫未尽，依旧不出苦轮。直待惑业净尽，方可出离生死，尚去佛地甚大悬远。更须历劫进修，始可圆满佛果。譬如庶民，生而聪慧，读书学文，多年辛苦。学问既成，登科入仕。由其有大才能，所以从小渐升，直至宰相。官居极品，再无可升。于群臣中，位居第一。若比太子，贵贱天渊，何况皇帝。毕世为臣，奉行君命，鞠躬尽瘁，辅治国家。然此相位，大不容易。半生勤劳，通身能耐，到下场头，不过如是。若学问才能，稍不充足，则不能如是者有百千万亿也。此是自力。学问才能，譬深明教理，依教修行。位至宰相，譬修行功深，断惑证真。只可称臣，不敢作君，（臣决定不敢作君。臣欲作君，除非托生皇宫，为皇太子。修余法门，亦可成佛，但与净土较，奚啻<sup>
<a id="ac8663f5-7f47-481f-990f-2a78a98f5f23" href="text00011.html#375356">⑵&nbsp;</a>
</sup>
 日劫相倍。读者须善会其意，勿泥其词。然依华严末后一著，等觉菩萨，尚以十大愿王，回向往生。正与托质皇宫，为皇太子，意义相齐。净土法门，得华严一经，遂得如大海之横吞万川，如太虚之总摄万象耳。猗欤大哉。）譬虽出生死，尚未成佛。学问不充，不能如是者甚众，譬惑未断尽，不出生死苦海者甚众也。念佛法门，纵不明教理，未断惑业，但能信愿持名，求生净土，临命终时，决定蒙佛亲垂接引，往生西方。既生西方，见佛闻法，悟无生忍，即此一生，定补佛位。此是佛力，又兼自力。谓信愿持名，是自力能感于佛，誓愿摄受，垂慈接引，是佛力能应于我。感应道交，故得如是。又若深明教理，断惑证真，则往生品位更高，圆成佛道更速。所以文殊、普贤、华藏海众，马鸣、龙树、诸宗祖师，皆愿往生也。譬如托生皇宫，一出母胎，贵压群臣，此是王力。迨其长大，学问才能，一一充足，便能承绍大统，平治天下，一切臣宰，皆听诏谕。此则王力自力，兼而有之。念佛法门，亦复如是。未断惑业，仗佛慈力，往生西方，便出生死，犹如太子初生，贵压群臣。既往生已，惑业自断，定补佛位，犹如太子长大，承绍大统，平治天下也。又已断惑业，如马鸣、龙树、诸宗祖师，已登补处，如文殊、普贤、华藏海众，皆愿往生者，犹如昔镇边鄙，不堪承绍，今居东宫，不久登极也。祈尽舍旧习，于此法门，极生信愿，专精修习，则无尽烦恼，不难顿断，无量法门，自然证入。其圆成无上佛道，度脱无边众生，若操左券而取故物矣。尚勉之哉，尚勉之哉！（《新编全本印光法师文钞》卷七第1395页　净土问答并序）</p>
<a id="78"></a>
<h3 class="left">【62】念佛往生有哪三种不可思议的力？</h3>
<p>●佛力、法力、众生心力均不可思议。</p>
<p>可知佛力不可思议，法力不可思议，众生心力不可思议。一切众生皆具不可思议之心力，由无佛力、法力加持，则只能造业，不能得其受用，徒具佛性，了无所益。一旦闻善知识开导，归命投诚，与佛慈誓，感应道交，仗佛慈力，往生西方，回视六道往还，如轮上下者，不胜怜悯也。（《新编全本印光法师文钞》卷十三第195页　复独山杨慧芳居士书一）</p>
<a id="79"></a>
<h3 class="left">【63】依普通法门评论净土法门的错点在哪里？</h3>
<p>●错在不知佛力不可思议。</p>
<p>净土法门，乃佛法中之特别法门，其利益与普通法门，大不相同。古今多有依普通法门，论净土法门，由兹自误误人，而又自谓宏法利生者，不胜其多。其最初错点，在不察佛力与自力之大小难易，以仗佛力之法门，硬引仗自力之法门，而欲平论，致有此失。使知佛力不可思议，不能以具缚凡夫修持之力，相为平论，则凡一切疑惑不信之心，化为乌有。（《新编全本印光法师文钞》卷十第481页　复善觉大师书）</p>
<a id="80"></a>
<h3 class="left">【64】如何认识仗佛力特别之因果？</h3>
<p>●良由以果地觉，为因地心，故得因该果海，果彻因源。一切法门，无不从此法界流，一切行门，无不还归此法界。</p>
<p>净土法门，其大无外。全事即理，全修即性。行极平常，益极殊胜。良由以果地觉，为因地心，故得因该果海，果彻因源<sup>
<a id="42db4260-7599-46d7-a0e7-8d3fa40fbd50" href="text00011.html#375506">⑴&nbsp;</a>
</sup>
 。一切法门，无不从此法界流，一切行门，无不还归此法界。三根普被，利钝全收。等觉菩萨，不能超出其外，逆恶罪人，亦可预入其中。统摄律、教、禅、密之宗，贯通权、实、顿、渐之教。于一代时教中，独为特别法门，其修证因果，不得以通途教义相绳。古今多有深入经藏，彻悟自心，于此法门，不生信向者，以死执仗自力通途之教义，论仗佛力特别之因果之所致也。使知此义，则其信向修持之心，佛也不能阻止矣。以此法门，乃十方三世一切诸佛，上成佛道，下化众生，成始成终之总持法门。故得九界同归，十方共赞，千经并阐，万论均宣也。（《新编全本印光法师文钞》卷十一第720页　无量寿经颂序）</p>
<a id="81"></a>
<h3 class="left">【65】信愿念佛之力与不仗佛法力之自力有什么不同？</h3>
<p>●仗自力了生死无分。仗佛力得超凡入圣。</p>
<p>净土法门，其大无外，如天普覆，似地均擎。上之则等觉菩萨，不能超出其外，下之则逆恶罪人，亦可预入其中。诚可谓三世诸佛之总持法门，一代时教之特别妙道也。但以法门大而摄机溥，用力少而得效速，致稍通宗教者，皆藐视之，谓为愚夫愚妇之修持法门。而不知佛力自力之大小难易，不可以语言文字形容也。以一切法门，依戒定慧力，修到业尽情空地位，方有了生死分。业尽情空，岂易言哉？断见惑如断四十里流，况思惑乎？纵令见地高深，以烦惑未断，仍旧轮回。再一受生，退者万有十千，进者亿少三四。自力之不足恃，敢矜己智<sup>
<a id="efbc47dc-4cb8-4a2a-aecf-4680b69cf794" href="text00011.html#376520">⑴&nbsp;</a>
</sup>
 ，而不随顺如来誓愿摄受之道乎？修净土法门者，但具真信切愿，志诚恳切，如子忆母而念。其平素所作所为，不与佛法世谊<sup>
<a id="d1f4c206-19c0-46e2-ac7c-3ba32af0b048" href="text00011.html#db334bae-a7ad-4886-8c90-18884d5da473">⑵&nbsp;</a>
</sup>
 相悖。则临命终时蒙佛接引，往生西方。纵丝毫惑业未断，带业往生者，其所得尚超过业尽情空之阿罗汉上，以种性不同故。况已断者又何待言。以佛力不可思议，法力不可思议，众生心力不可思议。合此佛法二不可思议之力，俾自心之力，得以圆显。（此自力，与不仗佛法力之自力迥别。）固与专仗自力者，奚啻恒河沙数之天渊悬殊也。是知此之法门，不可以一切普通法门之道理论，以是特别法门故也。（《新编全本印光法师文钞》卷二十一第1741页　思归集发刊序）</p>
<a id="82"></a>
<h3 class="left">【66】念佛人为什么要自审自知根基？</h3>
<p>●念佛人如果自知自己的根基，就会做到愚者安愚，不杂用心，专修净业，即生定获往生，所谓其愚不可及也。若智者不以其智自恃，犹然从事于仗佛慈力，求生净土一门，是之谓大智。</p>
<p>来书颇合善导专修之说，又契吾人庸劣之机，喜甚。众生习气，各有所偏。愚者偏于庸劣，智者偏于高上。若愚者安愚，不杂用心，专修净业，即生定获往生，所谓其愚不可及也。若智者不以其智自恃，犹然从事于仗佛慈力，求生净土一门，是之谓大智。倘恃己见解，藐视净土，将见从劫至劫，沉沦恶道，欲再追随此日之愚夫，而了不可得。彼深通性相宗教者，吾诚爱之慕之，而不敢依从。何也？以短绠<sup>
<a id="fc18ffeb-1492-49cb-b1d1-aaefeb2ca80e" href="text00011.html#377152">⑴&nbsp;</a>
</sup>
 不能汲深，小楮<sup>
<a id="2281d33d-9302-4f67-b9f6-ed7ec1038dd6" href="text00011.html#a0391325-93c4-4190-94a4-187ef49fd708">⑵&nbsp;</a>
</sup>
 不能包大，故也。非曰一切人皆须效我所为。若与我同卑劣，又欲学大通家之行为，直欲妙悟自心，掀翻教海，吾恐大通家不能成，反为愚夫愚妇老实念佛往生西方者所怜悯。岂非弄巧翻成大拙，腾空反坠深渊乎哉？一言以蔽之，曰自审其机而已矣。吾人但安分守愚，一任举世之人尽作通家，俾佛法大明于世，众生尽得度脱而已。快何如之！师寿<sup>
<a id="7f500992-f6be-4c04-8b30-319912562a31" href="text00011.html#b00786c8-4c36-418c-8f90-bdbef3beefb1">⑶&nbsp;</a>
</sup>
 处祈亦以此言告之。弘一师拟僻居深山，可谓笃信真修之士矣。欣慰无量。（《新编全本印光法师文钞》卷二第248页　复永嘉某居士书九）</p>
<a id="83"></a>
<h3 class="left">【67】净土法门为什么最要在有信愿？</h3>
<p>●有信愿，则决定肯认真修持。肯修持，则即可得往生之益。</p>
<p>净土法门，乃极难极易之法门。说其难，则大彻大悟、深入经藏者，尚不信。说其易，则愚夫愚妇，至诚恳切念，即能临终现诸瑞相，往生西方。彼大彻大悟、深通经论者，犹不能望其肩背。良以一则弃佛力，以专主自力；一则专仗佛力，而由佛力以引发自力。以佛力、法力、自心本具之力，三法契合，故得超凡入圣，了生脱死也。此法最要在信愿。有信愿，则决定肯认真修持。肯修持，则即可得往生之益。非如禅宗、密宗，要常有善知识教导，否则，或恐入于魔道，则佛也难救矣。但依光所说而行，决定不会有危险，及不得实益之虑。（《新编全本印光法师文钞》卷八第143页　复习怀辛居士书）</p>
<a id="84"></a>
<h3 class="left">【68】如何认识自力了生死与仗佛力了生死的区别？</h3>
<p>●仗自力了生死，皆须功深，断惑证真，见思烦恼丝毫无余。仗佛力，至诚恳切，心与佛合，心与道合，临命终时，自能蒙佛接引，带业往生。</p>
<p>一切法门，皆须自力功深，断惑证真，见思烦恼丝毫无余，方了生死。断见惑已，即证初果，预圣流，名须陀洹，尚须七生天上，七返人间，而断思惑，渐证四果罗汉之位，生死方了。念佛法门则不然。只要至诚恳切，心与佛合，心与道合，临命终时，自能蒙佛接引。品位高下由修持之深浅定之。极乐四土，虽生同居，位亦不退，即能顿超十住、十行、十回向、十地。带业往生，全仗佛力，喻如有大石百千万个，欲过海者，装于大火轮中，即可不沉而运于他处。否则撮土之沙，亦即下沉。自力欲了生死，犹如舍舟过海，除非有羽能飞，否则未有不堕溺者。仗佛力了生死，犹如稳坐船中，片刻即到彼岸。（《新编全本印光法师文钞》卷二十四第362页　世界佛教居士林观音成道日开示法语）</p>
<a id="85"></a>
<h3 class="left">【69】为什么说今日张三、明日李四的人往往欲求益反受损？</h3>
<p>●不要听人说何法，便修何法。今日张三、明日李四。口头上说得天花乱堕，心地上丝毫也用不著。我佛法门无量，总要量自己身分，择法而修，莫使求益反损也。</p>
<p>我佛法门无量，总要量自己身分，择法而修，莫使求益反损也。净土法门，是十方诸佛下化众生、诸大菩萨上求佛道所常用之法门也。根无大小，皆可修持，有大便宜，快修快修。不要听人说何法，便修何法。今日张三、明日李四。口头上说得天花乱堕，心地上丝毫也用不著。所以古来大法师、大宗师，对此净土法门，莫不提倡。有不提倡者，不知此法门之广大故也。今试言之，唯此法门，未成佛前，仗以自修，已成佛后，赖以度世。三根普被，凡圣兼资。上至等觉菩萨，下至阿鼻种子，高之不能超此外，卑之亦能预其中。广大圆满，无以复加矣。证诸《华严经》，善财菩萨经历百城，遍参知识，其第五十三次至普贤菩萨所，其时善财已证等觉之位，与诸佛齐等。而普贤为之赞叹如来胜功德后，对彼善财及华严会上四十一位法身大士，教以广发十大愿王，以此功德，回向往生极乐世界。良以圆满佛果，舍此末由也。其闻此法者，最下亦是初发心菩萨。修此十大愿王功德，皆须回向西方，方能胜进。再证诸十六观经，下品下生，是五逆劣根。临命终时，地狱相现，遇善知识，教以念佛，仗佛愿力，灭罪往生，即得了生脱死，超凡入圣。净土法门，神妙难思，苟于此信得极者，修此法门，万牛莫挽矣。（《新编全本印光法师文钞》卷二十一第1719页　世界佛教居士林释尊成道纪念日开示法语）</p>
<a id="86"></a>
<h3 class="left">【70】为什么不能现生断惑证真而又不仗佛力者则非愚即狂？</h3>
<p>●净土乃特别法门，全仗佛力。若能现生断惑证真，不仗佛力，亦不为过，若不能，则非愚即狂也。今之大通家，类皆如是。哀哉！</p>
<p>然听经如为修持净业，发明自力他力之所以然，则其利大矣。若止求通达教义，不以净土为事，则断惑证真，恐无此力，带业往生，又以不生信愿，虽有佛力，莫由依仗，则成有因无果之业识茫茫人耳。须知一代所说，皆属自力法门，乃通途教理。净土乃特别法门，全仗佛力。若能现生断惑证真，不仗佛力，亦不为过。不能现在断惑证真，而又不仗佛力，则非愚即狂也。今之大通家，类皆如是。哀哉！（《新编全本印光法师文钞》卷二十第1442页　复周群铮居士书）</p>
<a id="87"></a>
<h3 class="left">　　第三章　净土行人与密宗 <a id="88"></a>
</h3>
<h3 class="left">【71】何为密宗？密宗的要旨是什么？</h3>
<p>●密宗，又名真言宗。此宗主张三密相应。所谓三密即身语意三密，就是手结印，口念咒，意作观想。靠三密加持，可以即身成佛。</p>
<p>●今之学密宗者，皆得其皮毛。全无金刚戒力、菩提道心，不去持咒以断惑证真，多效现字现象，以问吉凶祸福、前因后果，则与灵鬼作用相同。是之谓败坏密宗，吾恐避罪不暇，说甚即凡成圣也？</p>
<p>密宗<sup>
<a id="e4220337-dd4e-402a-9e68-db58bcd966ed" href="text00011.html#377609">⑴&nbsp;</a>
</sup>
 以三密加持，能令凡夫现生证圣，其功德力用，不可以心思，不可以言议，故云不思议力用。虽然，此就密宗之本旨说，然须是其人方可。其人谓谁？如金刚智、善无畏等。苟非其人，道不虚行。今之学密宗者，皆得其皮毛，全无金刚戒力、菩提道心，不去持咒以断惑证真，多效现字现象，以问吉凶祸福、前因后果，则与灵鬼作用相同。是之谓败坏密宗，吾恐避罪不暇，说甚即凡成圣也？吾人但以净土法门为一座大须弥山，全身靠倒，庶几不被一切知识所夺，而现生可以了脱矣。否则随风倒浪，了无已时。（《新编全本印光法师文钞》卷十九第1408页　复丁福保居士书十）</p>
<a id="89"></a>
<h3 class="left">【72】修密宗法门能即身成佛吗？</h3>
<p>●密宗虽有现身成佛之义，而现身成者，究有几人？莫道学密之人，不能现身成佛，即传密宗之活佛，也不是现身成佛之人。</p>
<p>近人多好立异，不肯做老实工夫，故有学禅宗、相宗、密宗者。此三法门，均不可思议，然均属自力。密宗虽有现身成佛之义，而现身成者，究有几人？莫道学密之人，不能现身成佛，即传密宗之活佛，也不是现身成佛之人。汝等且莫随此各法门知识转，则现生便可出此五浊，登彼九品，为弥陀之弟子，作海会之良朋矣。（《新编全本印光法师文钞》卷十七第995页　复韩宗明张宗善二居士书）</p>
<a id="90"></a>
<h3 class="left">【73】密宗提倡即身成佛是指什么佛？</h3>
<p>●密宗提倡即身成佛，乃以了生死为成佛。一班无知之人，便认做成福慧圆满之佛。则是以松栽为栋梁，其材可以为栋梁，非现在即可为栋梁也。</p>
<p>●一切法门，皆须以戒定慧之道力，断贪嗔痴之烦恼，烦恼断尽，方可出三界了生死。在昔颇有此种人，而今则恐全世界也无一二人可得也。是以愈向后，愈宜专修净业也。</p>
<p>密宗法门，不可思议，而今之传者学者，多失其宗。以持咒三密之功，消除烦惑，则为正义。而传之者，以神通吸动人；学之者，无一不以得神通为事。则是尚未能扶壁而行，而欲腾空远游，何可得乎？</p>
<p>密宗提倡即身成佛，乃以了生死为成佛。一班无知之人，便认做成福慧圆满之佛。则是以松栽为栋梁，其材可以为栋梁，非现在即可为栋梁也。十七年有某某在上海提倡密宗，一百日成佛。上海有信心者，咸依之学。十八年夏，有艳其名，欲借此求利，请至北平，四十八日成佛，比在上海快一半。至十九年，北平、天津、上海皆不能容，回家还俗，可叹之至。了生死法，净土法门，最为稳当。无论何等根性，若具真信切愿，至诚恳切持念佛号，求生西方者，临终必蒙佛力加被，往生西方。此之法门，乃一代时教中之特别法门。一切法门，皆须以戒定慧之道力，断贪嗔痴之烦恼，烦恼断尽，方可出三界了生死。在昔颇有此种人，而今则恐全世界也无一二人可得也。是以愈向后，愈宜专修净业也。（《新编全本印光法师文钞》卷十七第999页　复石金华居士书）</p>
<a id="91"></a>
<h3 class="left">【74】上根之人又得密宗正传者能现身成佛吗？</h3>
<p>●现身成佛，与宗门明心见性、见性成佛之语大同，仍须断惑，方能证真，方可了生脱死。若谓现生即已三惑净尽，二死永亡，安住寂光，了无事事，则为邪说，为魔话。</p>
<p>●□□之根性，约时人论之，亦可云上根矣。自己发心出家，未几年台教要旨，亦颇悉知。往东洋学密宗，东洋人极佩服崇重，死后尚为修塔于高野山，谓得密宗之正传，亦不能说彼不能现身成佛。及至临死，佛也不能念，咒也不能念，比愚夫妇之念佛安坐而逝者，退半多多矣。此又上根人得密宗正传之结果矣。其余又何足论？</p>
<p>密宗实为不可思议之法门，实有现身成佛之事。彼宏密宗者，皆非其人。有几个真上根，皆自命为上根耳。妄借此事，以诱彼好高务胜、贡高我慢之流，便成自误误人，害岂有极也？余不须提，□□及□□气焰甚盛，自命固已超诸上根之上。其骂孔孟，更甚于市井小儿骂人。不知骂孔子，即是骂尧、舜、禹、汤、文、武，即是灭世间伦常正理。吾不知彼所学之密宗，欲何所用，为尽传于废经、废伦、废孝、免耻、杀父、杀母之人乎？为复传于孝、弟、忠、信、礼、义、廉、耻之人乎？若为传于废经杀父之人，彼说尚能强立，若传于孝弟忠信之人，彼已欲打倒废灭铲除孔子所禀承之二帝三王之道，复取以为善而教之密，则彼亦莫能自解。若□□及□□者，真可谓败坏佛法之魁首矣。此人现身亦好成佛，不妨到阿鼻地狱，受毗卢遮那之自受用三昧于刀山剑树镬汤炉炭中也。又□□之根性，约时人论之，亦可云上根矣。自己发心出家，未几年台教要旨，亦颇悉知。往东洋学密宗，东洋人极佩服崇重，死后尚为修塔于高野山，谓得密宗之正传。亦不能说彼不能现身成佛。及至临死，佛也不能念，咒也不能念，比愚夫妇之念佛安坐而逝者，退半多多矣。此又上根人得密宗正传之结果矣。其余又何足论？现身成佛，与宗门明心见性、见性成佛之语大同，仍须断惑，方能证真，方可了生脱死。若谓现生即已三惑净尽，二死永亡，安住寂光，了无事事，则为邪说，为魔话。彼嫌净土偏小迟钝，让彼修圆大直捷之法，现身成佛去。吾人但依净土言教以修，彼此各不相妨。（《新编全本印光法师文钞》卷十八第1078页　复温光熹居士书一）</p>
<a id="92"></a>
<h3 class="left">【75】为什么说显荫之死，远不如愚夫愚妇？</h3>
<p>●末世众生，根机浅薄，唯净土法门，方可依怙。试观显荫之死，远不如愚夫愚妇。而显荫之所知，非愚夫愚妇所能企及，而愚夫愚妇之所得，又非显荫所能企及。故祈专志净宗，勿被密宗现身成佛之语所动。现身成佛，乃理性，非事实。若认做事实，则西藏、东洋之佛，不胜其多。如显荫自命得密宗正传，而死时竟成一业识茫茫、无本可据之人。其已现身成佛矣，何又结果如是也。祈洞察是幸。</p>
<p>末世众生，根机浅薄，欲于教义禅宗，得真利益，甚难甚难。唯净土法门，方可依怙。试观显荫<sup>
<a id="85d6bf8b-cefe-42f5-a356-f3cb3aa3a21b" href="text00011.html#377918">⑴&nbsp;</a>
</sup>
 之死，远不如愚夫愚妇。而显荫之所知，非愚夫愚妇所能企及，而愚夫愚妇之所得，又非显荫所能企及。正光所谓性水澄清，由分别而昏动，识波奔涌，因佛号以渟凝<sup>
<a id="471a605c-98ce-4c7d-8ea7-4a21af6945e2" href="text00011.html#0c721ad0-bece-4eed-ba54-e7adcccdc455">⑵&nbsp;</a>
</sup>
 ，故致上智不如下愚，弄巧翻成大拙也。愿居士专志净业，勿歆羡<sup>
<a id="59f95a88-519e-41f4-968b-5ef97124ab37" href="text00011.html#73feeb5a-73e8-4382-a5ba-d53dcdda2e1f">⑶&nbsp;</a>
</sup>
 于宗通说通<sup>
<a id="b210d004-f726-49af-9028-8284db37fefa" href="text00011.html#044aafe0-df36-495f-b5b6-5c6b8e60d8bf">⑷&nbsp;</a>
</sup>
 ，庶可于了生脱死，不成画饼。周德广，二月初二，念佛坐逝，无悲恋之情，有悦豫之色，当必直入莲邦，为弥陀弟子矣。去年病中，发愿以所积万金作善举，因以七千元交光，三千四百元，印大士颂一万部，一千六百元印不可录，二千元印新排之增广文钞，余三千元，作别种善举。其子四人，俱不甚丰裕，而能以亲所积者，为亲作功德，不肯自己受用，亦可谓难行能行矣。祈专志净宗，勿被密宗现身成佛之语所动。现身成佛，乃理性，非事实。若认做事实，则西藏、东洋之佛，不胜其多。且勿说平民，即□□之心行作为，佛气尚无，况说成佛乎？以彼于民不聊生之时，犹然不惜百姓脂膏，任其铺排耗费，而钱到己手，便当命宝贵，毫无慈悲喜舍之念故。显荫自命得密宗正传，谓佛法东流中国，唯弘法大师教理圆妙，历斥中国各宗祖师，皆不及弘法大师之正传。而死时竟成一业识茫茫、无本可据之人。其已现身成佛矣，何又结果如是也？祈洞察是幸。（《新编全本印光法师文钞》卷二第328页　复黄智海居士书）</p>
<a id="93"></a>
<h3 class="left">【76】今之传密和学密者各以神通为事是否有失密宗本旨？</h3>
<p>●今之传密宗、学密宗者，各以神通为事，未免失其本旨。传者尚无真神通，学者谁得真神通？学佛法，何可作瞎捣乱，谋发大财、得大权乎？因地不真，果招纡曲。</p>
<p>密宗道理，不可思议。而今之传密宗、学密宗者，各以神通为事，未免失其本旨。传者尚无真神通，学者谁得真神通？（《新编全本印光法师文钞》卷十五第564页复谢慧霖居士书二十四）</p>
<p>今之人多是越分打妄想，想得神通而学密宗。（真修密宗者，在例外。）如傅某之魔死北平，某诸弟子有欲发大财者，反致亏一二百万；有欲得权利者，反致数十人关闭牢狱；有欲即成佛者，反致著魔发狂。某奉某喇嘛为师，其师有神通，能知过去未来，彼必问及独立之事，则当日独立，当日送命。某喇嘛及某之神通，致许多极崇奉之弟子倒楣。可知师与弟子，皆是不安本分。无神通，何可充有神通？学佛法，何可作瞎捣乱，谋发大财、得大权乎？因地不真，果招纡曲<sup>
<a id="6a1d0b65-f5a9-4181-80e7-92670b0d760d" href="text00011.html#379105">⑴&nbsp;</a>
</sup>
 。汝且守分，一任人皆成佛。汝纵无大得，幸有此许多佛，必不能不相度也。（《新编全本印光法师文钞》卷十八第1096页　复温光熹居士书四）</p>
<a id="94"></a>
<h3 class="left">【77】学密宗者欲得神通、欲现身成佛有什么危险？</h3>
<p>●欲得神通、欲现身成佛，即易著魔或致受病。密宗之危险，殊非笔墨所能宣。祈死守净土修持，让他人通通成佛去。</p>
<p>学密宗者，病在欲得神通、欲现身成佛。问之，彼皆谓无此念，实则无一无此念。以其倡导之人，先以神通吸动人，何能令学之者无此念乎？昨颇有五六位，非黄君一人，彼见信与否所不计也。彼学密而回向净土，故是正理。但恐不屑生净土，欲现身成佛，或致受病。使彼无此种知见，断不至称赞大愚。既称赞大愚，则是以大愚所说为至当之论。然大愚之成佛之弟子，并无成佛之表示。足知其为妄称许人，以期世人恭敬供养，尊己为已成佛之高僧。其犯大妄语、以凡滥圣之罪，实非小可。我等但守净土修持，让一切人皆得成佛，以度我等，则何幸如之！（《新编全本印光法师文钞》卷十九第1274页　复慧海居士书四）</p>
<p>当此大劫，好不志心念佛而妄想纷飞、论说空话乎？密宗之危险，殊非笔墨所能宣。祈死守净土修持，让他人通通成佛去。（《新编全本印光法师文钞》卷十八第1095页　复温光熹居士书三）</p>
<a id="95"></a>
<h3 class="left">【78】为什么学密宗要量自己身份？如不善用心，即易著魔便成废物吗？</h3>
<p>●我佛法门无量，总要量自己身份，择法而修，莫使求益反损也。净土法门，是十方诸佛下化众生，诸大菩萨上求佛道所常用之法门也。根无大小，皆可修持，有大便宜，快修快修。</p>
<p>●修密宗者，需三密相应。但不善用心，即易著魔。若一著魔，便成废物。</p>
<p>修密宗者，三密相应，即身成佛。但不善用心，即易著魔。即善用心，修此法门，便与其他法门相隔。非若修净土法门，与其他法门多无妨碍。故修密宗者，若能得益，固然是好，若一著魔，便成废物。</p>
<p>我佛法门无量，总要量自己身份，择法而修，莫使求益反损也。净土法门，是十方诸佛下化众生，诸大菩萨上求佛道所常用之法门也。根无大小，皆可修持，有大便宜，快修快修。不要听人说何法，便修何法。今日张三、明日李四，口头上说得天花乱堕，心地上丝毫也用不著。所以古来大法师、大宗师，对此净土法门，莫不提倡。（《新编全本印光法师文钞》卷二十一第1718页　世界佛教居士林释尊成道纪念日开示法语）</p>
<a id="96"></a>
<h3 class="left">【79】印祖如何评价显荫？为什么说志尚浮夸，不务真修者可为年轻人一大警策？</h3>
<p>●显荫天姿甚高，显密诸宗，皆得其要领。但以志尚浮夸，不务真修，死时显密之益不得力。念佛之事向未理会，亦不得力。虽有多人为彼助念，而自己已糊里糊涂，不省人事。此可为年轻之聪明人一大警策。</p>
<p>座下宿根深厚，聪明过人，不几年，于宗、于教、于密，悉已通达。恨光老矣，不能学座下之所得，唯望座下从兹真修实证，则台、密二宗当大振兴矣。但现在年纪尚轻，急宜韬晦力修，待其涵养功深，出而宏法，则其利溥矣。聪明有涵养，则成法器。无涵养，或所行所言有于己于法不相应而不自知者。此光区区愚诚也。（《新编全本印光法师文钞》卷十三第46页　复显荫法师书）</p>
<p>显荫天姿甚高，显密诸宗，皆得其要领。但以志尚浮夸，不务真修，死时显密之益不得力。念佛之事向未理会，亦不得力。虽有多人为彼助念，而自己已糊里糊涂，不省人事。此可为年轻之聪明人一大警策。良由显荫天姿虽高，气量过小，无韬晦涵养之真修，有矜张夸露之躁性。（在东洋回国，往宁波看其师，当日即病，次日即往上海）。因闻其师令闭关静修一语，即日便病，次日即去，竟至延缠以死，可不哀哉。（《新编全本印光法师文钞》卷十三第49页　复恒惭法师书一）</p>
<a id="97"></a>
<h3 class="left">【80】今之学密宗者多开荤吃肉对吗？</h3>
<p>●喇嘛做大佛事，尚须吃素。可知平常吃肉，固非正义。</p>
<p>西藏、蒙古喇嘛皆吃肉，以其无什米粮，尚有可原。今之学密宗者，多开荤吃肉，反大嘉美其事，谓为吃了就度脱了，则成魔说矣。喇嘛做大佛事，尚须吃素。可知平常吃肉，固非正义。（《新编全本印光法师文钞》卷十七第999页　复石金华居士书）</p>
<a id="98"></a>
<h3 class="left">【81】有人言及密宗亦以往生西方为事对吗？</h3>
<p>●须知密宗要旨，在三业相应。果三业相应已久，便可从心所欲。未到心空而妄欲得者，或至著魔。此密宗一大关系也。</p>
<p>诺那<sup>
<a id="1bdf183e-bbb0-4155-84b4-fe8f3ab8e768" href="text00011.html#379441">⑴&nbsp;</a>
</sup>
 来上海太平寺，言及密宗亦以往生西方为事。而阿弥陀长寿陀罗尼持之，开囱门，即能随意长寿，或即往生，此语何可一概？勿道尔我不能，即诺那也不能随意往生。一弟子以此事问光，光复之曰，此事理实为的确有之，但不可谓人人均能往。须知密宗要旨，在三业相应。果三业相应已久，便可从心所欲。未到心空而妄欲得者，或至著魔。此密宗一大关系也。（《新编全本印光法师文钞》卷十五第564页　复谢慧霖居士书二十四）</p>
<a id="99"></a>
<h3 class="left">【82】为什么说当今修持，唯净业最为第一？</h3>
<p>●禅宗，纵能悟，谁到业尽情空地位？相宗，纵能记清名相，谁能真破我法二执？密宗之神通，及现身成佛，亦实有其事，然非尔我之根性所可冀及。有欲得神通，欲即成佛，而由兹著魔发狂者甚多。</p>
<p>●当今修持，唯净业最为第一。切勿闻禅之奥妙、教之渊深、密之奇特，而为之转移。令如来普度众生之道，因此见异思迁而失之。其不虚此生此遇矣！</p>
<p>当今修持，唯净业最为第一。切勿闻禅之奥妙、教之渊深、密之奇特，而为之转移，令如来普度众生之道，因此见异思迁而失之，致自己仍然在此娑婆世界，作生死轮回中人，可悲可痛。必专修净行，即生了办，庶可不虚此生此遇矣。（《新编全本印光法师文钞》卷十五第461页　复罗铿端居士书二）</p>
<p>净土一法，人人可修，修之均有感应。今人多多皆是好高务胜，以致或因撑场面，反累实益也。现今之人，一动手先讲建筑。未知净土之所以，便欲遍研大乘经论。或慕禅宗之玄妙，或慕相宗之精微，或慕密宗之神通，将仗佛力了生死之法，视之若不济事者。禅宗，纵能悟，谁到业尽情空地位？相宗，纵能记清名相，谁能真破我法二执？密宗之神通，及现身成佛，亦实有其事，然非尔我之根性所可冀及。有欲得神通，欲即成佛，而由兹著魔发狂者甚多。显荫，既通台宗，又得密宗真传，已是灌顶大阿阇黎<sup>
<a id="5306edc2-a56f-490e-b048-3f3cdfdd2e71" href="text00011.html#379950">⑴&nbsp;</a>
</sup>
 。凡所与灌顶之人，通皆现身成佛。彼到死时，咒也不会念，佛也不会念。在彼平时，心中、语意中，每以法身大士相拟。到了临终，尚不如一字不识之老太婆老实念佛者，为能安然念佛而逝之为愈也。（《新编全本印光法师文钞》卷八第105页　复闵宗经居士书）</p>
<a id="100"></a>
<h3 class="left">【83】为什么说密宗一法不能普被三根，不如净土法门之千稳万当？</h3>
<p>●密宗一法，不能普被三根，不如净土法门之千稳万当。盖契理而不契机，则不能感应道交。所谓说法不投机，便是闲言语矣。</p>
<p>王弘愿<sup>
<a id="b402b693-19f6-4950-8f4f-ef8cd3ee3b93" href="text00011.html#380145">⑴&nbsp;</a>
</sup>
 居士，虽则崇信密宗，颇有效验。然始则错认消息，将有未得谓得之失。继由多阅教典，方知错认。次则现虽工夫得力，而虚火上炎，无法自治。光以此二事，断其密宗一法，不能普被三根，不如净土法门之千稳万当。谓君宿具灵根，见地高超，尚有错认，及受病不知对治之失，则世之不及君者可知矣。彼谓密宗高出显教之上，引种种言论以辨。然佛无二心，亦无两法。欲抬高密宗，但当论密宗所以高处。既以密宗之妙处，与显教之妙处证同，是欲推尊而实持平也。彼之所论，乃约教而遗机。光乃约机而论教之利益。盖契理而不契机，则不能感应道交，所谓说法不投机，便是闲言语矣。（《新编全本印光法师文钞》卷三第424页　与徐蔚如居士书五）</p>
<a id="101"></a>
<h3 class="left">【84】一句南无阿弥陀佛，成佛尚有余裕，不学密法，又有何憾？</h3>
<p>●一句南无阿弥陀佛，只要念得熟，成佛尚有余裕，不学密法，又有何憾？切勿以密宗有现身成佛之义，遂将往生西方置之不论，则其失大矣。</p>
<p>净土法门，彻上彻下。将堕阿鼻者，念佛尚得往生；已证等觉者，尚须回向往生西方，以期圆满佛果。切勿以密宗有现身成佛之义，遂将往生西方置之不论，则其失大矣。（《新编全本印光法师文钞》卷十七第871页　复沈授人居士书）</p>
<p>一句南无阿弥陀佛，只要念得熟，成佛尚有余裕，不学密法，又有何憾？（《新编全本印光法师文钞》卷二十第1441页　复周群铮居士书）</p>
<a id="102"></a>
<h3 class="left">【85】印光大师拒人研究他宗吗？</h3>
<p>●光并非拒人研究他宗。禅宗、相宗、密宗，无一宗不好。然吾人以博地凡夫之资，欲于现生了百千万劫难了之事，当筹度己力之大小以修，且莫妄充通家。此法尚未真得，又去钻研他宗。致于此最易得益之事，反弁髦视之，以致仍旧百千万劫不能了耳。其不痛哉！</p>
<p>佛法广大，无量无边。吾人以博地凡夫之资，欲于现生了百千万劫难了之事，当筹度己力之大小以修，且莫妄充通家。此法尚未真得，又去钻研他宗。致于此最易得益之事，反弁髦<sup>
<a id="99cd787d-7568-484c-aef5-0ea3f9f9524d" href="text00011.html#380283">⑴&nbsp;</a>
</sup>
 视之，以致仍旧百千万劫不能了耳。佛法犹如太虚，了无东西南北四维上下。所言东西南北四维上下者，约自己所立之地位言也。既自己不能与太虚相契相合，须必按自己所立之地位以论，不妨于无东西南北四维上下中约自己而定以东西南北四维上下。而禅宗、相宗、密宗，无一宗不好。然以年已半百之人，得仗佛力，能以具缚凡夫即了生死之法，而复致力于其仗自力之法门，虽能助净业而圆通见解，诚恐心力不及，则以彼为正、以此为稍带，必至难以得力。光并非拒人研究他宗，有不谅者，加以严厉之讥，谓禁拒人研究他宗。则光于冥冥中得福，而大众以光为佛怨矣，祈自裁度而定之。（《新编全本印光法师文钞》卷二十第1464页　复李觐丹居士书七）</p>
<a id="103"></a>
<h3 class="left">【86】印光大师禁人读诵研究大乘经论吗？</h3>
<p>●净土法门，若果信得及、守得定，随己所乐，诸大乘经论，皆当读诵。倘此道尚未究明，一涉博览，或恐舍此取彼，则欲了生死，难之难矣。有谓光禁人读大乘经者，此乃不知利害，妄充通家之所说耳。</p>
<p>念佛一事，固贵纯一无间。所以一切时、一切处，均宜念。诵经则不能如念佛之常不间断，又何必于污秽处诵也。持名若至其极，则不作观，而净境亦可具现。倘工夫不纯，妄欲见圣境者，或有著魔之虞。所以古德多多皆主持名，以下手易而成功高故也。净土法门，若果信得及、守得定，随己所乐，诸大乘经论，皆当读诵。倘此道尚未究明，一涉博览，或恐舍此取彼，则欲了生死，难之难矣。有谓光禁人读大乘经者，此乃不知利害，妄充通家之所说耳。（《新编全本印光法师文钞》卷十八第1070页　复马宗道居士书二）</p>
<p>有谓光禁锢人读诵研究大乘经论者，不知凡来光处求教者，或身羁俗网，或年时已过。对此事务繁冗，来日无多之人，倘泛泛然令其遍读研究，而不先将净土法门之所以，令其彻底明了，其于种善根、明教理，则或有之。于即生了生脱死，或恐无有希望。以注重于读诵研究，以期开悟而自证，不复以信愿念佛，求生西方为事也。不知凡夫具足惑业，欲仗自力，于现生中了生脱死，其难甚于登天。以故光不避讥诮，而摅诚<sup>
<a id="96a5e289-3043-4191-9062-a6a5bea35a6c" href="text00011.html#380619">⑴&nbsp;</a>
</sup>
 以告耳。（《新编全本印光法师文钞》卷二十一第1790页　文钞摘要序）</p>
<a id="104"></a>
<h3 class="left">　　第四章　净土内涵与净土特点 <a id="105"></a>
</h3>
<h3 class="left">【87】念佛的原理是什么？</h3>
<p>●诸佛如来，是法界身，入一切众生心想中，是故汝等心想佛时，此心即是三十二相，八十随形好，是心作佛，是心是佛，诸佛正遍知海，从心想生。如来普令众生缘念于佛，使之随佛界之缘，则是心作佛，是心是佛矣。</p>
<p>●念佛一法，乃以如来万德洪名为缘，信愿持名。持至一心不乱，即可转凡成圣，其功能力用，超过一代时教一切法门之上。末法众生，福薄慧浅，障厚业深，不修此法，欲仗自力断惑证真，以了生死，则万难万难！</p>
<p>念佛法门，其来尚矣。以吾人一念心性，犹如虚空，常恒不变，虽常不变，而复念念随缘。不随佛界之缘，便随九界之缘，不随三乘之缘，便随六道之缘，不随人天之缘，便随三途之缘。由其缘之染净不同，致其报之苦乐迥异，虽于本体了无改变，而其相用固已天渊悬殊矣。譬如虚空，日照则明，云屯则暗，虽虚空之本体，不因云日而为增减，而其显现障蔽之相，固不可以同年而语也。如来以是义故，普令众生缘念于佛，故曰“若众生心，忆佛念佛，现前当来，必定见佛，去佛不远。”又曰“诸佛如来，是法界身，入一切众生心想中，是故汝等心想佛时，此心即是三十二相，八十随形好，是心作佛，是心是佛，诸佛正遍知海，从心想生。”夫随佛界之缘，则是心作佛，是心是佛矣，若随众生各界之缘，则是心作众生，是心是众生矣。了此而不念佛者，未之有也。念佛一法，乃以如来万德洪名为缘，即此万德洪名，乃如来果地所证之无上觉道。由其以果地觉，为因地心，故得因该果海，果彻因源。如染香人，身有香气，如蜾蠃<sup>
<a id="3b2a7d10-58c5-4521-bf65-2338cc3b774b" href="text00011.html#380817">⑵&nbsp;</a>
</sup>
 之祝螟蛉<sup>
<a id="545964e8-9fee-433a-89a5-de31b240aabd" href="text00011.html#7bc16915-4fac-414a-9192-81d28f7a678f">⑶&nbsp;</a>
</sup>
 ，久则化之。即生作佛，转凡成圣，其功能力用，超过一代时教一切法门之上。末法众生，福薄慧浅，障厚业深，不修此法，欲仗自力断惑证真，以了生死，则万难万难！（《新编全本印光法师文钞》卷五第1041页　栖真常住长年念佛序）</p>
<a id="106"></a>
<h3 class="left">【88】是心作佛，是心是佛的含义是什么？</h3>
<p>●凡作观持名，通名为作佛。心不作佛，则心不是佛。是心作佛，是心是佛。</p>
<p>《观无量寿佛经》云：“是心作佛，是心是佛。”作佛者，谓观想佛像，忆念佛德，及与佛号。是佛者，谓当观想忆念之时，佛之相好庄严，福德智慧，神通道力，悉现于观想忆念者之心中，如镜照相，觌体<sup>
<a id="5149af49-6247-4787-9774-f32c1ff777f7" href="text00011.html#381357">⑴&nbsp;</a>
</sup>
 无二。然则心不作佛，则心不是佛，心作三乘，则心是三乘，心作六道，则心是六道矣。心之本体，如一张白纸。心之作用之善恶因果，如画佛画地狱，各随心现。其本体虽同，其造诣迥异。故曰唯圣罔念作狂，唯狂克念作圣<sup>
<a id="ad2e9e99-9d37-4ed4-b850-a3420cfb1bcb" href="text00011.html#4758d1cc-5e17-43a9-bb4b-4179133f01af">⑵&nbsp;</a>
</sup>
 ，吾人可不慎于所念所作乎哉？（《新编全本印光法师文钞》卷五第1063页千佛图颂并序）</p>
<p>凡作观持名，通名为作佛。（《新编全本印光法师文钞》卷十八第1114页　复温光熹居士书十）</p>
<p>作指心想，是指心是，观想既是作，持诵礼拜岂不是作。（《新编全本印光法师文钞》卷一第163页　复永嘉某居士书五）</p>
<a id="107"></a>
<h3 class="left">【89】初学者为什么只能缘想一佛，不能缘境过宽？</h3>
<p>●缘境若宽，则心识纷散。一心专念阿弥陀佛，则百千法门，无量妙义，成皆具足。</p>
<p>且勿谓缘想一佛，不如缘想多佛之功德大。须知阿弥陀佛，是法界藏身<sup>
<a id="161e0a87-26fd-49c5-8bb7-d2225f9a2752" href="text00011.html#382089">⑴&nbsp;</a>
</sup>
 。所有十方法界诸佛功德，阿弥陀佛一佛，全体具足。如帝网珠，千珠摄于一珠，一珠遍于千珠。举一全收，无欠无余。若久修大士，缘境不妨宽广，境愈宽而心愈专一。若初心末学，缘境若宽，则心识纷散。而障深慧浅，或致起诸魔事。故我佛世尊，及历代诸祖，皆令一心专念阿弥陀佛者此也。待其念佛得证三昧，则百千法门，无量妙义，咸皆具足。古人谓已浴大海者，必用百川水。身到含元殿<sup>
<a id="a6a5722c-a306-4c39-84b6-ec1183115b37" href="text00011.html#5e0fcb5f-0909-41cc-803b-624881690efe">⑵&nbsp;</a>
</sup>
 ，不须问长安。可谓最善形容者矣。（《新编全本印光法师文钞》卷一第69页　复高邵麟居士书二）</p>
<a id="108"></a>
<h3 class="left">【90】为什么说念佛一法取舍皆是？</h3>
<p>●参禅一法，属专究自心，则取舍皆非。念佛一法，属兼仗佛力，则取舍皆是。</p>
<p>言取舍者，此约究竟实义为难（难者、反诘问也）。不知究竟无取无舍，乃成佛已后事。若未成佛，其间断惑证真，皆属取舍边事。既许断惑证真之取舍，何不许舍东取西、离垢取净之取舍。若参禅一法，则取舍皆非。念佛一法，则取舍皆是。以一属专究自心，一属兼仗佛力。彼不究法门之所以然，而妄以参禅之法破念佛，则是误用其意。彼无取舍，原是醍醐<sup>
<a id="8c54133d-ccba-4b0d-a2b1-ae63afab4f2c" href="text00011.html#382547">⑶&nbsp;</a>
</sup>
 。而欲念佛者，亦不取舍，则便成毒药矣。夏葛而冬裘<sup>
<a id="c78de1af-7a47-4c9a-a611-480c1afd983a" href="text00011.html#3d2e0a11-0363-4f23-a892-ce39f2063b64">⑷&nbsp;</a>
</sup>
 ，渴饮而饥食。不可相非，亦不可固执。唯取其适宜，则有利无弊矣。（《新编全本印光法师文钞》卷三第484页　复马契西居士书二）</p>
<a id="109"></a>
<h3 class="left">【91】如何理解念佛一法是阿伽陀药？</h3>
<p>●以普生总治一切病故。</p>
<p>念佛一法，如阿伽陀药。梵语阿伽陀，华言普生，亦云总治，以普生总治一切病故。念佛一法，能除八万四千烦恼，亦复如是。所以念佛法门，包罗万象。一切诸法，无不从此法界流。一切诸法，无不还归此法界。以其为诸法总持，故得无法不备，无机不收也。（《新编全本印光法师文钞》卷二十一第1683页　净业社开示法语）</p>
<a id="110"></a>
<h3 class="left">【92】为什么说信愿念佛法门是药王中之药王？</h3>
<p>●信愿念佛求生西方，名为阿伽陀药，万病总治，乃药王中之药王也。</p>
<p>大觉世尊，名大医王。普治众生身心等病。所用之药，其数无量。戒定慧三，摄尽无遗。以故此三，名为药王。若能服之，即凡成圣。然药虽美妙，修合实难。而信愿念佛求生西方，名为阿伽陀药，万病总治，下手易而成功高，用力少而得效速。上中下三根，即生皆出苦轮。戒定慧三法，当念悉得具足。是知信愿念佛一法，乃药王中之药王也。（《新编全本印光法师文钞》卷五第897页　募建药王篷序）</p>
<a id="111"></a>
<h3 class="left">【93】为什么说净土法门于在家人更为要紧？</h3>
<p>●在家人，各有职业，不易参研宗教等法。唯此念佛一法，最为契理契机。</p>
<p>净土法门，普被三根。于在家人，更为要紧。以在家人，各有职业，不易参研宗教等法。唯此念佛一法，最为契理契机。老实头颛蒙念佛<sup>
<a id="4eeea897-de24-4c8a-b2e2-b4c34bd40b7f" href="text00011.html#383186">⑴&nbsp;</a>
</sup>
 ，念到业尽情空时，父母未生前本来面目，如来藏妙真如性，悉皆觌体全彰。待至临终，定登上品。其或根机陋劣，未能业尽情空。然以真信切愿，持佛名号，求生西方之诚，必能与佛感应道交，亲蒙接引，即得带业往生。净土之妙，妙在于此。（《新编全本印光法师文钞》卷十第615页　净土篇序）</p>
<a id="112"></a>
<h3 class="left">【94】为什么说净土法门是一乘无上之大教？</h3>
<p>●十念一念，即登不退。诚可谓一代时教之极谈，一乘无上之大教也。不植德本，历劫难逢。幸得闻熏，勉力修习。</p>
<p>大矣哉净土法门之为教也。是心作佛，是心是佛，直指人心者，当逊其奇特。十念一念，即登不退，历劫修证者，当仰其高风。普被上中下根，统摄律教禅宗。如时雨之润物，若大海之纳川。偏圆顿渐一切法，无不从此法界流。大小权实一切行，无不还归此法界。不断惑业，得预补处。即此一生，证大菩提。九界众生离此法，上不能圆成佛道。十方诸佛舍此法，下不能普利群生。是以华严海众，尽遵十大愿王。法华一称，悉证诸法实相。如斯大力用，诸佛共宣扬。若此极发挥，诸祖皆如是。诚可谓一代时教之极谈，一乘无上之大教也。不植德本，历劫难逢。幸得闻熏，勉力修习。恐彼无知狂徒，谓为浅近，故此依教赞述，令其奉行耳。（《新编全本印光法师文钞》卷七第1393页　净土问答并序）</p>
<a id="113"></a>
<h3 class="left">【95】净土法门有没有口传心授之秘？</h3>
<p>●念佛一法，是按经典所说而修的，不是有秘密的，绝无口传心授的道理。若有口传心授之秘，便是魔外，不是佛子矣。</p>
<p>●竭诚尽敬，为学佛之无上秘法，当为一切人说之。不致力于此法，即是舍本逐末。</p>
<p>所言预锡珍秘<sup>
<a id="5a7b5074-4a8e-4f00-ad26-e779f567f358" href="text00011.html#383423">⑴&nbsp;</a>
</sup>
 ，不知净土法门，绝无所秘。若有口传心授之秘，（竭诚尽敬，为学佛之无上秘法，当为一切人说之。不致力于此法，即是舍本逐末。）便是魔外，不是佛子矣。密宗，则有秘传，然不若净土之为直捷稳当也。汝勿以现身成佛等大话自期，则必能仗佛慈力，带业往生。若欲现身成佛，或恐佛未能成，往生亦不可得，则两头成空，为可虑也。（《新编全本印光法师文钞》卷八第128页复朱南圃居士书）</p>
<p>又念佛一法，是按经典所说而修的，不是有秘密的，绝无口传心授的道理，何可冒险而来。（《新编全本印光法师文钞》卷二十三第216页　复赵俊峰居士书）</p>
<a id="114"></a>
<h3 class="left">【96】莲宗诸祖为什么多皆专主持名？</h3>
<p>●末世众生，业重障深，依观经修观，尚难成就。是以莲宗诸祖，多皆专主持名。以持名易故，相续即生。</p>
<p>念佛一法，当依净土经论为准。末世众生，业重障深，依观经修观，尚难成就。是以莲宗诸祖，多皆专主持名。以持名易故，相续即生。（《新编全本印光法师文钞》卷十四第244页　复丁福保居士书七）</p>
<a id="115"></a>
<h3 class="left">【97】什么是专念自佛（实相念佛）？</h3>
<p>●深穷实相，以期悟证，及禅宗看念佛的是谁，并各种话头，以期亲见父母未生前本来面目者是。此于四种念佛中，名为实相念佛焉。</p>
<p>念佛一法，乃佛教之总持法门。但有专念自佛，专念他佛，兼念自他佛之不同。专念自佛者，如诸经中，深穷实相，以期悟证，乃于五阴<sup>
<a id="f3667712-d8d4-49f5-a7d6-61084bb79de1" href="text00011.html#383603">⑴&nbsp;</a>
</sup>
 ，六入<sup>
<a id="33d44327-7dcc-4b48-9e34-012c0104cfa4" href="text00011.html#6c16f159-98cd-4a0c-8d98-fa7ddfedd9ba">⑵&nbsp;</a>
</sup>
 ，十二处<sup>
<a id="2b7642b7-cf81-4b05-bb92-7e50605dc09f" href="text00011.html#5629a556-b547-4281-baea-f9b29b704364">⑶&nbsp;</a>
</sup>
 ，十八界<sup>
<a id="b149aedb-061f-425b-982c-bfac763ffeeb" href="text00011.html#f8d861c2-c379-43dc-8c58-50675973b709">⑷&nbsp;</a>
</sup>
 ，七大<sup>
<a id="3a9105f8-4315-4d26-93f8-1914e1e3770c" href="text00011.html#e078bd51-aa97-4a86-bdbb-202798931440">⑸&nbsp;</a>
</sup>
 等诸法中，以般若智照，了达此一切法，当体全空，亲见本具妙真如性。及禅宗看念佛的是谁，并各种话头，以期亲见父母未生前本来面目者是。此于四种念佛中，名为实相念佛焉。（《新编全本印光法师文钞》卷十第559页　弥陀圣典序）</p>
<a id="116"></a>
<h3 class="left">【98】专念他佛有哪三种念法？</h3>
<p>●一观想，二观像，三持名。此三种念佛，法虽不同，皆需具有真信切愿：方可与佛感应道交，方可决定现生出此娑婆，生彼极乐。</p>
<p>专念他佛，有三种念法。一观想，谓依十六观经作观，或专观白毫，或但观丈六八尺之佛身，或观广大法身，及具观十六种观。二观像，谓对佛形像，想佛相好光明等。三持名，谓一心称念阿弥陀佛圣号。此三种念佛，法虽不同，皆需具有真信切愿，方可与佛感应道交，方可决定现生出此娑婆，生彼极乐。（《新编全本印光法师文钞》卷十第559页　弥陀圣典序）</p>
<a id="117"></a>
<h3 class="left">【99】为什么说持名念佛摄机最普，得益最深？</h3>
<p>●持名念佛，下手最易，成功最速。故摄机最普，得益最深，尤其最利末法钝根之士。</p>
<p>此四种念佛，唯实相念佛，谛理最深，然颇不易修。以唯仗自己戒定慧，及参究照察之力，别无他力补助。若非宿根成熟，则悟尚不易，何况实证。唯持名念佛，下手最易，成功最速。倘能都摄六根，净念相继，必于现生亲证念佛三昧，临终决定往生上品。纵根机陋劣，未证三昧，但以信愿持佛名号，如子忆母，常时无间，迨至临终，感应道交，仗佛慈力，带业往生，末世众生，唯此是赖。否则但种来因，难得实益。果能志心持念，念到全心是佛，全佛是心，心外无佛，佛外无心，无念而念，念而无念<sup>
<a id="23f801b1-10b6-4a1e-86ca-2156babeaffb" href="text00011.html#384613">⑴&nbsp;</a>
</sup>
 ，心佛两彰，而复双泯时，则实相妙理，觌体显露，西方依正，彻底圆彰。即持名而深达实相，不作观而亲见西方。摄机最普，得益最深，最利末法钝根之士，大畅如来出世之怀。以故从上知识，多皆注重于持名一门，此念他佛之大致也。（《新编全本印光法师文钞》卷十第560页　弥陀圣典序）</p>
<p>以实相遍一切法。持名一法，乃即事即理，即浅即深，即修即性，即凡心而佛心之一大法门也。于持名识其当体实相，则其益宏深。外持名而专修实相，万中亦难得一二实证者。（《新编全本印光法师文钞》卷二第311页　复吴希真居士书二）</p>
<a id="118"></a>
<h3 class="left">【100】什么是自他俱念，禅净双修？</h3>
<p>●自他俱念即禅净双修。唯具深信愿者方能得益，否则固不如专致力于持佛名号一门也。</p>
<p>至于自他俱念，即所谓禅净双修者。有以专看念佛的是谁，以期明心见性，不以信愿求生为事者，虽似禅净双修，实为有禅无净。既无信愿，莫由仗佛力以带业往生，倘未到业尽情空地位，又不能仗自力以了生脱死。是知禅净双修，唯具深信愿者方能得益，否则固不如专致力于持佛名号一门也。（《新编全本印光法师文钞》卷十第561页　弥陀圣典序）</p>
<a id="119"></a>
<h3 class="left">【101】什么叫带业往生？念佛为什么能带业往生？</h3>
<p>●众生无力断惑业，靠真信切愿念佛之力，感佛垂慈接引，故能带业往生也。</p>
<p>念佛法门，乃佛法中之特别法门。仗佛慈力，可以带业往生。（约在此界，尚未断惑业，名带业。若生西方，则无业可得，非将业带到西方去。）无论工夫深浅，若具真信切愿，至诚称念，无一不往生者。（《新编全本印光法师文钞》卷十四第310页　复吴思谦居士书）</p>
<p>彼世之不尽己分，以敦孝慈，妄欲冀附于仗佛慈力带业往生之例。虽佛力法力不可思议，由自己心地不正，与三世诸佛净业正因相反，断难获永离众苦常受诸乐之果矣。修净业者，尚鉴之哉。（《新编全本印光法师文钞》卷七第1332页　马母姚夫人往生事实发隐）</p>
<p>念佛了生死，全仗佛力。由自己真信切愿念佛之力，感佛垂慈接引，故能带业往生也。（《新编全本印光法师文钞》卷十四第351页　复宁德晋居士书二）</p>
<a id="120"></a>
<h3 class="left">【102】“以果地觉，为因地心”的准确含义是什么？</h3>
<p>●以弥陀果德，熏染众生业识妄心，久久心与佛合，因该果海，果彻因源。如是如是。</p>
<p>令友所问，以果地觉，为因地心者，以阿弥陀佛所证之菩提觉道，即阿弥陀佛一句万德洪名，包摄净尽。念佛众生，果能恳到<sup>
<a id="58d94cab-0c82-42aa-af18-904774c32109" href="text00011.html#384949">⑴&nbsp;</a>
</sup>
 执持忆念，则以弥陀果德，熏染自己业识妄心。熏之久久，业尽情空。心与佛合，心与道合。全众生心，成如来藏。因该果海，果彻因源。以果地觉，为因地心，如是如是。（《新编全本印光法师文钞》卷二十二第1980页　答丁福保居士代友人问一则）</p>
<a id="121"></a>
<h3 class="left">【103】念佛以哪两重工夫融于一心？</h3>
<p>●即以势至反念念自性，观音反闻闻自性，两重工夫，融于一心，念如来万德洪名。</p>
<p>吾人果能具真信切愿，如子忆母，都摄六根，净念相继而念，即是以势至反念念自性，观音反闻闻自性，两重工夫，融于一心，念如来万德洪名。久而久之，则即众生业识心，成如来秘密藏，所谓以果地觉，为因地心，故得因该果海，果彻因源也。（《新编全本印光法师文钞》卷十第550页　大佛顶首楞严经楷书以供众读诵序）</p>
<a id="122"></a>
<h3 class="left">【104】什么是念佛三昧？</h3>
<p>●三昧即三摩地。亦云正定正受。谓一心念佛，不为外境所动。</p>
<p>三摩地，亦三昧之别名，此云正定，亦云正受。正定者，心安住于佛号中，不复外驰之谓。正受者，心所纳受，唯佛号功德之境缘，一切境缘皆不可得也。（《新编全本印光法师文钞》卷十第511页　复杨炜章居士书）</p>
<p>三摩地，即三昧之别名。此云正定正受。谓一心念佛，不为外境所动，不为杂念所侵，故名正定正受也。（《新编全本印光法师文钞》卷十六第673页　复拜竹居士书三）</p>
<a id="123"></a>
<h3 class="left">【105】净土诸古德所说之唯心净土，自性弥陀的含义是什么？</h3>
<p>●唯心净土，自性弥陀。乃谓西方净土，不出唯心。阿弥陀佛，不出自性。性相，理事，因果，悉于此中圆彰。</p>
<p>从前诸祖宏法，均按时机，导利后学。不得谓为偏执。须谅当时苦心。唯心净土，自性弥陀，语本无病。病在学人不解圆义，死执一边，便同徐六担板<sup>
<a id="fd7b9f1f-56a2-41f7-801a-693b739da603" href="text00011.html#385084">⑴&nbsp;</a>
</sup>
 耳。宗家未得之人，只执唯心净土，自性弥陀。谓净土弥陀，皆非实有。此种人本不知宗，何况净土。净土诸古德所说之唯心净土，自性弥陀，乃谓西方净土，不出唯心，阿弥陀佛，不出自性。性相，理事，因果，悉于此中圆彰。阁下病其偏执，不能普摄。谓学者根钝，难以领会则可。谓古德此语有病，则不可。（《新编全本印光法师文钞》卷十八第1097页　复温光熹居士书五）</p>
<a id="124"></a>
<h3 class="left">【106】唯心净土，自性弥陀与西方之净土及佛是什么关系？</h3>
<p>●单执自性弥陀，而不念西方弥陀，纵令真悟，尚未能即了生死。</p>
<p>有唯心净土，方生西方净土。若自心不净，何能即得往生。纵逆恶罪人，以十声念佛即得往生者，由念佛之净心，感生西方之净土。世多以唯心则无土，便是魔外<sup>
<a id="2c8897a3-6c9f-4fca-920a-976f4db9efb3" href="text00011.html#385318">⑴&nbsp;</a>
</sup>
 知见。此种似是而非之邪见，居其大半，致念佛之人，不得实益，尚自以为高明，而不知其为执理废事，自误误人之邪见也。由自性弥陀故，必须念西方弥陀，以求往生，渐进而可以亲证自性弥陀。倘单执自性弥陀，而不念西方弥陀，纵令真悟，尚未能即了生死。况说此话者，皆是一班担板汉脱空汉乎。一而二，系未成佛前之事。二而一，乃已成佛后之事。（《新编全本印光法师文钞》卷十二第922页　答曲天翔居士问二十七则）</p>
<a id="125"></a>
<h3 class="left">【107】如何正确理解心清月现？</h3>
<p>●心清月现，各现浅深不同。唯佛方为究竟清现。</p>
<p>心清月现，何可死执以论。须知凡夫有凡夫之清现，声闻有声闻之清现，菩萨有菩萨之清现，唯成佛方为究竟清现也。若如法说，其余一切皆非清现，唯佛方是清现。莲池大师所说，便成错谬。不知自己完全未开正眼，故有此种盲论也。何苦如此。凡夫之清现，乃观行之清现。声闻断见思，乃相似之清现。菩萨在内凡位，从初信至七信，亦与声闻同。八九十信破尘沙，证法空，何可云破法空乎。初住即破无明，证法身，此分证位之初位。至十住，十行，十回向，等觉（等觉，乃分证位之后位。分证位，凡佛所证者，皆证之，但未圆满究竟证耳。）四十一位，乃分证之清现。唯佛方为究竟清现。且即一位中，尚有无量无边浅深之不同。譬如外国人到中国，一到中国界上，即可云已到中国。而从兹尚有数千里之途程，方可到中国京都。在汝意既云到，即无所谓途程。既未得道，说清现便成错谬。且于仗佛力带业往生之事相违。其咎在汝好充通家，非莲池大师所说有不恰当也。（《新编全本印光法师文钞》卷十八第1112页　复温光熹居士书十）</p>
<a id="126"></a>
<h3 class="left">【108】修净业人应守什么样的家风？</h3>
<p>●学愚夫愚妇老实念佛。如是信，如是行，则利益大矣。</p>
<p>但修净业人，著不得一点巧。倘或好奇厌常，必致弄巧成拙。此所以通宗通教之人，每每不如愚夫愚妇老实念佛者，为有实益。若肯守此平淡朴实家风，则极乐之生，定可预断。否则不生极乐，亦可预断矣。祈切实令社友如是信，如是行，则利益大矣。（《新编全本印光法师文钞》卷十八第1122页　复江易园居士书一）</p>
<p>云栖大师立法教人，皆从平实处著手。依之修持，千稳万当。断不至得少为足，著魔发狂。（《新编全本印光法师文钞》卷一第154页　复永嘉某居士书四）</p>
<p>念佛之人，勿自仗聪明智慧，须抛之于东洋大海外。不然，恐为所误，自贻伊戚<sup>
<a id="55d2bc9e-cd7e-47c7-80c1-256dee74774c" href="text00011.html#385459">⑴&nbsp;</a>
</sup>
 ，盖以其知见多而不一也。反不如一般愚夫愚妇之念佛，正心诚意，而受益甚众。故念佛一法，最好学愚夫愚妇，老实行持为要。俗言，聪明反被聪明误，可不惧乎。（《新编全本印光法师文钞》卷二十第1631页　上海护国息灾法会法语）</p>
<a id="127"></a>
<h3 class="left">【109】“生则决定生，去则实不去”等四句是什么意思？</h3>
<p>●事实有生，理实无生，此理甚深，宜认真念佛庶可亲得。</p>
<p>生则决定生，去则实不去，为夺境不夺人者，显能生之人，泯所生之境故。去则决定去，生则实不生，为夺人不夺境者，显所生之境，泯能生之人故。去则实不去，生亦实不生，为人境俱夺者，人境两寂故。去则决定去，生亦决定生，为人境俱不夺者，以人境双显故。虽有四句，只是事实有生，理实无生耳。亦是彰照泯寂，彰寂泯照，寂照双泯，寂照双彰之妙旨耳。生必有其人，故谓为人，去必有其境，故谓为境。此理甚深，宜认真念佛庶可亲得。否则便成口头禅，妄谈般若矣。（《新编全本印光法师文钞》卷十九第1409页　复丁福保居士书十）</p>
<a id="128"></a>
<h3 class="left">【110】事一心和理一心是什么含义？</h3>
<p>●以断见思惑，方名事一。破无明证法性，则名理一。具缚凡夫，则事一尚不多得，况理一乎。</p>
<p>所言念佛三昧，说之似易，得之实难，但当摄心切念，久当自得。即不能得，以真信切愿摄心净念之功德，当必稳得蒙佛接引，带业往生。事一心，若约蕅益大师所判，尚非现世修行人之身分，况理一心乎。以断见思惑，方名事一，破无明证法性，则名理一。若是内秘菩萨行，外现作凡夫，则此之二一，固皆无难。若实系具缚凡夫，则事一尚不多得，况理一乎。当过细看印光与永嘉某居士之极长一信，则可知。（《新编全本印光法师文钞》卷二第363页　复袁福球居士书）</p>
<a id="129"></a>
<h3 class="left">【111】净土法门为什么要重视事修？</h3>
<p>●永明寿禅师日课一百零八种佛事，夜往别峰，行道念佛。今以凡夫而不自量，不重事修，而欲成办道业，实为可怜悯者。当用力修持，一心念佛，从事而显理，显理而仍注重于事，方得实益。</p>
<p>吾人念佛，当从有念而起，念至念寂情亡时，则既无能念之我，亦无所念之佛，而复字字句句，历历分明，不错不乱，即所谓念而无念，无念而念也。念而无念，无念而念者，正念佛时，了无起心念佛之情念。虽无起心念佛之情念，而复历历明明，相续而念。然此工夫，非初心所能即得。若未到无念而念之工夫，即不以有念为事，则如毁屋求空，此空非是安身立命之所。古之禅德，多有礼拜持诵，不惜身命，如救头然者。故永明寿禅师，日课一百零八种佛事，夜往别峰，行道念佛。况后世学者，不重事修，而欲成办道业乎。以大悟一法不立之理体，力行万行圆修之事功，方是空有圆融之中道。空解脱人，以一法不修为不立，诸佛称为可怜悯者。莲池大师云：“著事而念能相续，不虚入品之功。执理而心实未通，难免落空之祸。”以事有挟理之功，理无独立之能，故也。吾人学佛，必须即事而成理，即理而成事。理事圆融，空有不二，始可圆成三昧，了脱生死。若自谓我即是佛，执理废事，差之远矣。当用力修持，一心念佛，从事而显理，显理而仍注重于事，方得实益。如等觉菩萨，尚以十大愿王，回向往生西方极乐世界，以期圆满佛果。今以凡夫而不自量，视念佛为小乘，不足修持，则将来定入阿鼻地狱矣。（《新编全本印光法师文钞》卷二十第1610页　上海护国息灾法会法语）</p>
<a id="130"></a>
<h3 class="left">【112】为什么笃修世善，信愿念佛，求生西方一法为最切要、最普通、最易下手、最易成就之法？</h3>
<p>●若不笃修世善，何能上希佛佑。若不念佛求生西方，谁能现生断尽烦惑，了生脱死。是以我佛愍念不能顿断烦惑之人，特说此仗慈力即了生死之法。</p>
<p>然佛法法门无量，唯笃修世善，信愿念佛，求生西方一法，为最切要，最普通，最易下手，最易成就之法。良以若不敦伦尽分，尚为世间罪人，何能上希佛佑。若不念佛求生西方，谁能现生断尽烦惑，了生脱死。是以我佛愍念不能顿断烦惑之人，特说此仗慈力即了生死之法。俾一切若凡若圣，同于现生悉得成办也。（《新编全本印光法师文钞》卷二十一第1847页　宜兴佛教净业社缘起）</p>
<a id="131"></a>
<h3 class="left">【113】如何理解净为归宿？</h3>
<p>●佛说诸法，无不以律为根本，净为归宿。此在佛世已然，况今末法时代乎。以净土法门，彻上彻下，三根普被，凡圣同归。</p>
<p>如来一代所说诸法，举其大宗，其名有五：曰律，曰教，曰禅，曰密，曰净。此五宗者，悉皆显示佛之身口意三业，戒定慧三学，与夫一切三昧万德。固无可轩轾<sup>
<a id="216611b3-2261-4465-8693-c31a29495f14" href="text00011.html#385748">⑴&nbsp;</a>
</sup>
 抑扬，拣择取舍者。然在学者修习，当详审与自己根性相契之法而修，一门深入，较为省力。而此五宗，无不以律为根本，净为归宿。此在佛世已然，况今末法时代乎。以净土法门，彻上彻下，三根普被，凡圣同归。上之则等觉菩萨，不能超出其外。下之则五逆罪人，亦可预入其中。良由一切法门，皆仗自力。非到业尽情空，不能了生脱死。净土法门，兼仗佛力。若具真信切愿，即可带业往生。二法相较，其难易奚啻天渊悬殊。（《新编全本印光法师文钞》卷二十一第1748页　大方广佛华严经普贤行愿品流通序）</p>
<a id="132"></a>
<h3 class="left">【114】如何理解念佛法门是总持法门？</h3>
<p>●念佛法门，乃律，教，禅，密诸宗之归宿，人，天，凡，圣成佛之捷径。一切法门，无不从此法界流。一切行门，无不还归此法界。故得九界同归，十方共赞，千经并阐，万论均宣。</p>
<p>念佛法门，乃律，教，禅，密诸宗之归宿，人，天，凡，圣成佛之捷径。一切法门，无不从此法界流。一切行门，无不还归此法界。小知见人，均谓是愚夫愚妇之法门。岂知华严会上，善财以十信后心，受文殊教，遍参知识，随闻随证。末后至普贤菩萨所，蒙其加被开示，所证与普贤等，与诸佛等。普贤为其称赞如来胜妙功德，令其发十大愿王，以此功德，回向往生西方极乐世界，以期圆满佛果。并劝尽华藏世界海诸菩萨，一致进行，求生西方。夫华藏海众，无一凡夫，二乘，及未破无明之权位菩萨。最下者，即为圆教初住。其人已能于无佛世界，现身作佛，及随类现种种身，以度脱众生。此后从二住，以至十住，十行，十回向，十地，等觉，位位倍胜。是诸菩萨，皆以十大愿王，求生西方。彼何人斯，敢与彼抗。由是知念佛法门，实为十方三世一切诸佛，上成佛道，下化众生，成始成终之总持法门。故得九界同归，十方共赞，千经并阐，万论均宣。以其是以果地觉，为因地心，而即得因该果海，果彻因源也。（《新编全本印光法师文钞》卷十第507页　致广慧和尚书）</p>
<a id="133"></a>
<h3 class="left">【115】如何理解净土法门为佛法之归宿，亦世法之源本？</h3>
<p>●世法八德、八事离此则不能究竟圆满。断惑证真，超凡入圣离此则不能直下亲得。</p>
<p>净土法门，其大无外。为佛法之归宿，亦世法之源本。约俗谛论，举凡孝悌忠信、礼义廉耻之八德，格致诚正、修齐治平之八事，离此则不能究竟圆满。约真谛论，举凡断惑证真，超凡入圣之妙道，一尘不立万德圆具之真心，离此则不能直下亲得。（《新编全本印光法师文钞》卷二十一第1838页　皋东佛学莲社缘起）</p>
<a id="134"></a>
<h3 class="left">【116】我佛当日，何以不专谈净土？</h3>
<p>●养人不止一谷，治病不止一药。由有各法门，方显此法门之妙。</p>
<p>问，净土法门，既能三根普被，利钝全收，我佛当日，何以不专谈净土，俾万法归一，一路同归，竟尔兼谈各宗，反启后人多歧之惑，且失净土之实益乎？（师于问辞中何以不专谈净土句旁，批云：胡说巴道。）</p>
<p>答，养人不止一谷，治病不止一药。由有各法门，方显此法门之妙。若止净土一法，何以能引彼一切机宜，同入佛法乎。（《新编全本印光法师文钞》卷二十二第1935页　答卓智立居士问）</p>
<a id="135"></a>
<h3 class="left">【117】胎生疑城的含义是什么？</h3>
<p>●西方无胎生，亦无城郭，乃约不能即出莲苞及与佛相隔之义，喻取于胎于城，我等不必死执，无事生事。</p>
<p>《大宝积无量寿如来会》所说，乃说此等堕疑悔者，名为胎生，亦有谓为疑城者，此约障蔽隔碍之义，立胎生疑城之名，以在莲华中五百岁，不见佛闻法，何得死执其字以说义，将谓此等不在九品之数乎。须知西方无胎生，亦无城郭，乃约不能即出莲苞及与佛相隔之义，喻取于胎于城，汝遂执定其词，谓此在莲品之外。然则下品中生六劫，下生十二劫，则其胎其城，为更厚更远矣。彼十二劫者，尚归九品，何五百岁者，便居品外。又何不观于莲华中不能出现八字，是莲为不列九品之莲乎。佛法本无可说，一死执，则无事生事，便费尽笔墨矣。总因自己居于疑胎，其为城也，厚逾铁围，果能直下明了，则大地平沉，铁围了不可得矣。孟子谓以意逆志，是为得之。只此逆字，亦是疑城。若知逆即迎合之意，则疑城化为乌有。一般死执著汉，所以终日讲说，终日违背，皆坐此死执著之病根未消，故致难得实益也。（《新编全本印光法师文钞》卷三第597页　复周孟由昆弟书）</p>
<hr id="369304" />
<a id="6d264806-265c-49ea-8052-60b81d7b5792" href="text00011.html#f2ab1a5b-fecc-4f04-a1eb-f13997b33b43">⑴&nbsp;</a>
 这是印光大师在上海佛教净业社讲堂落成时，应邀撰写楹联时标示的净土法门宗旨。对联为：“法会宏开，教行并进，欲得千机普育，利钝齐修，是故略资通途，偏崇特别，以华严圆满菩提之妙因，唯在导归净土。讲筵大启，理事双诠，拟求万派朝宗，圣凡等益，由兹拣去自力，注重佛加，冀娑婆具足惑业之含识，现生同赴莲池。”<br id="369862" />
<a id="63d391b5-a311-4deb-b963-afd1f354abc3" href="text00011.html#d55995e9-ee22-4322-89b1-8da8cccdf372">⑴&nbsp;</a>
 初二三果：一须陀洹，此翻预流。此位断三界八十八使见惑，见真谛故名为见道，又名圣位。二斯陀含，此云一来。此位断欲界九品思中，断前六品尽，后三品犹在，故更一来。三阿那含，此云不来。此位断欲残思尽，进断上八地思。<br/>
<a id="854d5685-ce56-408d-b4a3-09ed719cf676" href="text00011.html#667e822b-d40e-4733-b459-646a7bd96833">⑵&nbsp;</a>
 四果阿罗汉：此云无学，又云无生，又云杀贼，又云应供。此位断见思俱尽。子缚已断，果缚犹在，名有余涅槃。若灰身灭智，名无余涅槃。又名孤调解脱。<br/>
<a id="be471b91-0080-49d9-99e0-b6f049dee55c" href="text00011.html#3b0fe5bf-a9f1-46e9-ac03-6795d9051fc4">⑶&nbsp;</a>
 五品位：一随喜品。经云：“若闻是经而不毁訾起随喜心。”问随喜何法？答妙法。妙法者，即此心也。妙心体具，如如意珠。心佛及众生，是三无差别。此心即空即假即中。常境无相，常智无缘。无缘而缘，无非三观。无相而相，三谛宛然。初心知此，庆己庆人。故名随喜。内以三观观三谛境，外以五悔勤加精进。助成理解。二读诵品。经云：“何况读诵受持之者。”谓内以圆观更加读诵，如膏助火。三说法品。经云：“若有受持读诵为他人说。”内解转胜导利前人，化功归己心倍胜前。四兼行六度。经云：“况复有人能持是经，兼行布施等”。福德力故倍增观心。五正行六度。经云：“若人读诵为他人说，复能持戒”等。谓自行化他事理具足。观心无阂，转胜于前，不可比喻。此五品位，圆伏五住烦恼，为外凡位。<br/>
<a id="bdd43bab-a42d-461d-bc8f-fcf1c8a4327a" href="text00011.html#31dff928-b212-4a85-963e-f3d7e5dd9519">⑷&nbsp;</a>
 见惑：有八十八使。所谓一身见、二边见、三见取、四戒取、五邪见（已上利使）、六贪、七瞋、八痴、九慢、十疑（已上钝使）。此十使历三界四谛下，增减不同，成八十八。谓欲界苦十使具足，集灭各七使，除身见边见戒取。道谛八使，除身见边见。四谛下合为三十二。上二界四谛下，余皆如欲界。只于每谛下除嗔使。故一界各有二十八，二界合为五十六，并前三十二，合为八十八使也。<br/>
<a id="ad5aedda-6dbd-4aec-86a1-fed2e1e7191c" href="text00011.html#0af66c0c-e20e-43d5-aedb-6599efac7df0">⑸&nbsp;</a>
 思惑：有八十一品。谓三界分为九地，欲界合为一地，四禅四定为八，共为九地。欲界一地中，有九品贪嗔痴慢。言九品者，上上、上中、上下，中上、中中、中下，下上、下中、下下。上八地各有九品，除嗔使，故成八十一。<br id="372756" />
<a id="62d391b5-a311-4deb-b963-afd1f354abc3" href="text00011.html#fcee431d-19cf-4993-b69a-b643dddddb44">⑴&nbsp;</a>
 三不退：一位不退，入圣流，不堕凡地；二行不退，恒度生，不堕二乘地；三念不退，心心流入萨婆若海。若约此土藏初果，通见地，别初住，圆初信，名位不退。通菩萨，别十行，圆十信，名行不退。别初地，圆初住，名念不退。<br id="373179" />
<a id="d755cd41-3012-4406-9f9e-a8fcced8df3a" href="text00011.html#95878033-b68c-419e-ab0f-3b105af1827a">⑴&nbsp;</a>
 觉世牖民：觉悟世间，教导百姓。牖，音有，窗户，引申为教化、开导。<br id="373392" />
<a id="bc5fe3f4-ddfe-47d6-bb5f-eac2d4cc65b9" href="text00011.html#63f4f28d-5d84-44e8-a5aa-848dfc6024de">⑴&nbsp;</a>
 四大部洲：在须弥山周围咸海中，分别为东胜神洲、西牛贺洲、南赡部洲、北俱卢洲。<br id="373623" />
<a id="4b14c4a7-6cc0-45a5-a9a2-f8ad46068e1a" href="text00011.html#7b9142d9-45d7-4a59-a8db-5cb60f0f459a">⑴&nbsp;</a>
 宗门：指禅宗。<br id="373761" />
<a id="ft1" href="text00011.html#fn1">⑴&nbsp;</a>
 瞥尔：突然，迅速地。<br id="373875" />
<a id="5873772a-0122-42b8-8b60-a6c775b0e361" href="text00011.html#0a98dd14-dec0-4a41-a22d-240918dc7822">⑴&nbsp;</a>
 《西方路》：（清）胡衍虞著，由康寄遥的母亲和张观复的母亲一起出资于民国十年重刊，附印光法师净土各论、太虚法师《念佛略说》和欧阳居士《生西日课》。<br/>
<a id="08b2f746-47fa-415b-ad55-7aaef7cc3136" href="text00011.html#d709f0c2-599b-4f6f-8b72-d64970656378">⑵&nbsp;</a>
 福慧二严：福、慧两种庄严。<br/>
<a id="f0da4c33-d6d5-4613-8953-a2f7cc4e5e6c" href="text00011.html#6b420d24-f374-494e-afdc-847d914a550a">⑶&nbsp;</a>
 阿鼻种性：阿鼻，意思是无间，做五逆十恶的人必堕无间地狱，所以五逆十恶的人就是阿鼻种性。<br id="374614" />
<a id="10c18108-130e-4844-bd7b-59012b8fd437" href="text00011.html#c003fb86-a65b-468e-ab68-9c60989c61fe">⑴&nbsp;</a>
 证无生：证无生法忍，即破无明证法性，最下者为圆教初住菩萨。<br/>
<a id="f49da32a-2219-46de-abfb-70c25c3a7890" href="text00011.html#e438341c-727b-46ea-bfa3-1b88f0de89f7">⑴&nbsp;</a>
 三途：地狱、饿鬼、畜生三恶道。<br/>
<a id="9d74ace1-7dfa-4ba9-b771-771b82f5a2c0" href="text00011.html#6abc6ec0-74ad-40b1-9d8f-b698c35e4b1c">⑵&nbsp;</a>
 法身大士：圆教初住以上的菩萨破无明、证法性，称为法身大士。<br id="375188" />
<a id="86c8f6a5-4e9a-448b-99f2-e63ac2ffca56" href="text00011.html#bc755b68-fca4-471f-baf6-ee3f25bd053b">⑴&nbsp;</a>
 泮然：融释貌。思念、疑虑等消除貌。<br id="375356" />
<a id="3f9b5b03-b021-439b-8800-6966ebbdd340" href="text00011.html#ac8663f5-7f47-481f-990f-2a78a98f5f23">⑵&nbsp;</a>
 奚啻：何止；岂但。&nbsp;<br id="375506" />
<a id="ade2c663-b8b5-4def-9bbc-f38ba7d57dde" href="text00011.html#42db4260-7599-46d7-a0e7-8d3fa40fbd50">⑴&nbsp;</a>
 以果地觉，为因地心，故得因该果海，果彻因源：果地，佛地，究竟觉地；因地，众生地，不觉、邪觉、分证觉地。因该果海，果彻因源：“因地”已经包括了“果地”（果海）的一切，“果地”也通彻了“因地”的一切起源。这里是说：以阿弥陀佛佛果之地之无上正等正觉（“果地觉”），作为一切凡夫修持（因地）的发心；这就可以使得众生初发心（因），已经包括了（该）佛的“果地”（果海）的一切无上菩提；而无上菩提（果）同样地通彻一切众生（因）的本“源”（清净自性，亦即佛性）。由此可见，一切众生，无论是贤、凡甚至是十恶五逆，只要能真心念佛，久之必彻见本性而成佛。这正是净土宗念佛法门极方便、极超胜，极圆顿、极究竟的不可思议之处。<br id="376520" />
<a id="bd02c220-0b8a-46e9-a11c-d44eb6dc8880" href="text00011.html#efbc47dc-4cb8-4a2a-aecf-4680b69cf794">⑴&nbsp;</a>
 自力之不足恃，敢矜己智：众生岂能仗微薄、渺小的自力来了生死啊？难道他还想沾沾自喜地用所谓的“世智聪辩”这点小聪明，来向世人、甚至是生死大敌来浮夸吗？<br/>
<a id="db334bae-a7ad-4886-8c90-18884d5da473" href="text00011.html#d1f4c206-19c0-46e2-ac7c-3ba32af0b048">⑵&nbsp;</a>
 世谊：谊者，义也。在儒家而言，乃人们社会行为之最高依据。世谊，世间之通义，亦即人们社会行为之最高依据，亦可简指道德。<br id="377152" />
<a id="cb0acc66-fef9-4a29-97a8-4a59c556fdbb" href="text00011.html#fc18ffeb-1492-49cb-b1d1-aaefeb2ca80e">⑴&nbsp;</a>
 短绠：短的水桶绳。<br/>
<a id="a0391325-93c4-4190-94a4-187ef49fd708" href="text00011.html#2281d33d-9302-4f67-b9f6-ed7ec1038dd6">⑵&nbsp;</a>
 小楮：小的楮叶。<br/>
<a id="b00786c8-4c36-418c-8f90-bdbef3beefb1" href="text00011.html#7f500992-f6be-4c04-8b30-319912562a31">⑶&nbsp;</a>
 师寿：周孟由弟弟周群铮居士的法名。<br id="377609" />
<a id="54ce7bb6-b355-4eea-aba8-17b3ede3d91f" href="text00011.html#e4220337-dd4e-402a-9e68-db58bcd966ed">⑴&nbsp;</a>
 密宗：又名真言宗。此宗主张三密（神秘的力量）相应。所谓三密即身语意三密，就是手结印，口念咒，意作观想。靠三密加持，可以即身成佛。<br id="377918" />
<a id="0e3771b2-93b2-41d6-b0cf-b667199a1470" href="text00011.html#85d6bf8b-cefe-42f5-a356-f3cb3aa3a21b">⑴&nbsp;</a>
 显荫：近代僧人，俗姓宋，名今云，字大明，江苏崇明县人。年十七，礼浙江宁波观宗寺谛闲法师出家，复于磊山受具足戒。旋入观宗学社受业，习天台教观，得悟法要。二十岁时任上海《世界佛教居士林林刊》编辑部主任。此后即专志研学密宗。1923年东渡日本，入高野山大学，从金山穆韶阿阇黎学密法。1925年学成归国，至宁波见谛闲法师，谛老令其闭关用功。后至上海，是年夏即病逝。<br/>
<a id="0c721ad0-bece-4eed-ba54-e7adcccdc455" href="text00011.html#471a605c-98ce-4c7d-8ea7-4a21af6945e2">⑵&nbsp;</a>
 渟凝：水积聚而不能流通。渟，音亭，水停滞不动。<br/>
<a id="73feeb5a-73e8-4382-a5ba-d53dcdda2e1f" href="text00011.html#59f95a88-519e-41f4-968b-5ef97124ab37">⑶&nbsp;</a>
 歆羡：因喜爱而羡慕。歆，音心，喜爱。<br/>
<a id="044aafe0-df36-495f-b5b6-5c6b8e60d8bf" href="text00011.html#b210d004-f726-49af-9028-8284db37fefa">⑷&nbsp;</a>
 宗通说通：通宗（禅宗）通教（天台、华严等教理）。<br id="379105" />
<a id="22d520a9-4b59-4ce0-a253-f916b9f895eb" href="text00011.html#6a1d0b65-f5a9-4181-80e7-92670b0d760d">⑴&nbsp;</a>
 纡曲：“因地不真，果招纡曲”一语出自《楞严经》。纡，音迂，弯曲的意思。佛法最讲因果，正因出正果，迷因出迷果，邪因出邪果。发心不真，结果难道会好吗？<br id="379441" />
<a id="34681d40-5c8c-4ee9-9a00-fa21c36da86f" href="text00011.html#1bdf183e-bbb0-4155-84b4-fe8f3ab8e768">⑴&nbsp;</a>
 诺那：西藏活佛。自幼被诺那寺选为呼图克图（活佛），本名赤乃降措，法号诺那。清末被朝廷封为西康大总管。1918年与达赖十三世发生冲突被捕，1924年逃脱到内地，1928年后，历任国民党政府蒙藏委员会委员、立法委员、国民党中央候补执行委员、中国佛学会名誉理事长。1936年5月在甘孜圆寂。<br id="379950" />
<a id="f8c1bed6-2b84-408a-a594-7b0780182878" href="text00011.html#5306edc2-a56f-490e-b048-3f3cdfdd2e71">⑴&nbsp;</a>
 阿阁黎：义译作教授、轨范正行，是对轨范师高僧的敬称。<br id="380145" />
<a id="84b8081d-f162-4fc6-a53f-8570d9985348" href="text00011.html#b402b693-19f6-4950-8f4f-ef8cd3ee3b93">⑴&nbsp;</a>
 王弘愿：人名。<br id="380283" />
<a id="331f0dd4-ba41-4283-8a01-6c7a94c724f1" href="text00011.html#99cd787d-7568-484c-aef5-0ea3f9f9524d">⑴&nbsp;</a>
 弁髦：是指无用的东西。弁，音辨，指一种黑布帽。髦，音毛，幼儿额发。古代贵族子弟行加冠礼，三次加冠后，就去掉黑布帽，弃之不用，因此比喻为无用的东西。<br id="380619" />
<a id="d362a7ce-558d-4542-9100-a0d9441497a0" href="text00011.html#96a5e289-3043-4191-9062-a6a5bea35a6c">⑴&nbsp;</a>
 摅诚：抒发、袒露自己的诚意，也就是一片诚心的意思。&nbsp;<br id="380817" />
<a id="f928788b-f414-4fa8-abc0-df2f75e3af96" href="text00011.html#3b2a7d10-58c5-4521-bf65-2338cc3b774b">⑵&nbsp;</a>
 蜾蠃：寄生蜂的一种，捕捉螟蛉等小虫存在窝里，留作将来幼虫的食物。旧时误认为蜾蠃养螟蛉为己子，所以有把抱养的孩子称为“螟蛉之子”的说法。<br/>
<a id="7bc16915-4fac-414a-9192-81d28f7a678f" href="text00011.html#545964e8-9fee-433a-89a5-de31b240aabd">⑶&nbsp;</a>
 螟蛉：是一种绿色的小虫。《诗经·小雅·小宛》：“螟蛉有子，蜾蠃负之。”<br id="381357" />
<a id="529cec44-79b4-434c-8756-1ec68046b2e8" href="text00011.html#5149af49-6247-4787-9774-f32c1ff777f7">⑴&nbsp;</a>
 觌体：是当体、全体的意思。觌：dí，音敌，本意是指相见：如觌面相见（当面见到）。<br/>
<a id="4758d1cc-5e17-43a9-bb4b-4179133f01af" href="text00011.html#ad2e9e99-9d37-4ed4-b850-a3420cfb1bcb">⑵&nbsp;</a>
 唯圣罔念作狂，唯狂克念作圣：清净自性因为失却正念，被无明、分别、执著之所蔽，变成了烦恼众生；凡夫若能以清净正念克制颠倒妄想，恢复清净自性，即可成佛作祖。以上是本句的白话。进一步讲，前句之“圣”是指清净自性，非指圣人；后句之“狂”，恰是指失却正念之凡夫。<br id="382089" />
<a id="a2193476-afce-47c1-aa2a-e6844862b0ce" href="text00011.html#161e0a87-26fd-49c5-8bb7-d2225f9a2752">⑴&nbsp;</a>
 法界藏身：阿弥陀佛无量光、无量寿，横遍竖穷，包含法界一切功德，具足十方法界诸佛功德，所以称为法界藏身。<br/>
<a id="5e0fcb5f-0909-41cc-803b-624881690efe" href="text00011.html#a6a5722c-a306-4c39-84b6-ec1183115b37">⑵&nbsp;</a>
 含元殿：唐长安宫殿名。高宗时所建，本名蓬莱宫。<br id="382547" />
<a id="682b2efe-3ec6-44ee-b8d2-7f5910e99d97" href="text00011.html#8c54133d-ccba-4b0d-a2b1-ae63afab4f2c">⑶&nbsp;</a>
 醍醐：音tí hú，是指把动物乳汁提炼成酥酪后，在酥酪上凝聚的油。佛教用来比喻一乘教义、佛性，如天台宗把《法华》、《涅槃》比喻为醍醐；《涅槃经》云：“言醍醐者，喻如佛性。”<br/>
<a id="3d2e0a11-0363-4f23-a892-ce39f2063b64" href="text00011.html#c78de1af-7a47-4c9a-a611-480c1afd983a">⑷&nbsp;</a>
 夏葛冬裘：夏天穿着凉爽的葛布单衣，冬天穿着暖和的毛皮大衣。意思是：人必须适应环境，随时而变，不可拘泥。<br id="383186" />
<a id="8646ca42-484d-4162-8e6b-fea1e2ae8ec6" href="text00011.html#4eeea897-de24-4c8a-b2e2-b4c34bd40b7f">⑴&nbsp;</a>
 颛蒙念佛：颛蒙，愚昧。愚昧的人知见少，妄想少，老实念佛反而得大利益。颛：音zhuān。<br id="383423" />
<a id="c69a3f2b-8ccf-4fb6-93bc-1e8b3bfd4494" href="text00011.html#5a7b5074-4a8e-4f00-ad26-e779f567f358">⑴&nbsp;</a>
 预锡珍秘：预先赠送珍宝秘藏。锡：xī，赐给。<br id="383603" />
<a id="756ec7e4-efe5-4c27-a567-076f0ee13a80" href="text00011.html#f3667712-d8d4-49f5-a7d6-61084bb79de1">⑴&nbsp;</a>
 五阴：色、受、想、行、识。<br/>
<a id="6c16f159-98cd-4a0c-8d98-fa7ddfedd9ba" href="text00011.html#33d44327-7dcc-4b48-9e34-012c0104cfa4">⑵&nbsp;</a>
 六入：又作六处。指眼、耳、鼻、舌、身、意等六根，或色、声、香、味、触、法等六境。六根为内之六入，六境为外之六入。<br/>
<a id="5629a556-b547-4281-baea-f9b29b704364" href="text00011.html#2b7642b7-cf81-4b05-bb92-7e50605dc09f">⑶&nbsp;</a>
 十二处：六根和六尘合称十二处。<br/>
<a id="f8d861c2-c379-43dc-8c58-50675973b709" href="text00011.html#b149aedb-061f-425b-982c-bfac763ffeeb">⑷&nbsp;</a>
 十八界：六根、六尘、六识合称十八界。<br/>
<a id="e078bd51-aa97-4a86-bdbb-202798931440" href="text00011.html#3a9105f8-4315-4d26-93f8-1914e1e3770c">⑸&nbsp;</a>
 七大：色心万法之体性，可分为地大、水大、火大、风大、空大、见大、识大七种。<br id="384613" />
<a id="d951cf6e-ba25-4394-b4ac-711172e53ed7" href="text00011.html#23f801b1-10b6-4a1e-86ca-2156babeaffb">⑴&nbsp;</a>
 无念而念，念而无念：亦称“念而无念，无念而念”，虽然不断地在起心动念，但是所动的念却是无念的念，也就是远离一切分别妄想的正念，这就是“念无念念”。<br id="384949" />
<a id="34810be1-0a95-4bdf-8fa9-127df2665ed8" href="text00011.html#58d94cab-0c82-42aa-af18-904774c32109">⑴&nbsp;</a>
 恳到：恳切。<br id="385084" />
<a id="d4bfaa58-4f6b-4759-8671-9844b8e1b1aa" href="text00011.html#fd7b9f1f-56a2-41f7-801a-693b739da603">⑴&nbsp;</a>
 徐六担板：唐宋俗语。意思是见理未周，犹如力夫背板子，唯见前方，而不见左右后面。<br id="385318" />
<a id="8ae2d925-53d2-417e-8ed9-bd8a5d001300" href="text00011.html#2c8897a3-6c9f-4fca-920a-976f4db9efb3">⑴&nbsp;</a>
 魔外：邪魔外道。<br id="385459" />
<a id="a2ff21b0-1782-43c8-a746-9bfeced1aa5e" href="text00011.html#55d2bc9e-cd7e-47c7-80c1-256dee74774c">⑴&nbsp;</a>
 自贻伊戚：就是指自寻烦恼、自己招致灾祸，或是说自己独自吞下这悲伤。语出《诗经·小雅·小明》：“心之忧矣，自贻伊戚。”<br id="385748" />
<a id="7ba7e7f3-1913-46e6-98af-6710c45dbfdb" href="text00011.html#216611b3-2261-4465-8693-c31a29495f14">⑴&nbsp;</a>
 轩轾：车子前高后低叫轩，前低后高叫轾。意思是高低上下。</body>
</html>
