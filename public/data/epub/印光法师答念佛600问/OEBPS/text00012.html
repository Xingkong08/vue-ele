<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"><html xml:lang="zh-CN" xmlns="http://www.w3.org/1999/xhtml" lang="zh-CN">
<head><meta content="text/html; charset=utf-8" http-equiv="Content-Type" />
<link href="flow0001.css" rel="stylesheet" type="text/css" />
<title></title>
</head>
<body style="font-family:cnepub,serif;"><a id="136"></a>
<h1 class="left">卷三　净土法门与修持者根器</h1>
<a id="137"></a>
<h2 class="left">【118】哪些人是净土法门所摄之机？</h2>
<p>●上中下三根皆为净土法门所摄之机。</p>
<p>须知无量法门，皆须自力断惑证真，方出生死。求其摄生普遍，利济无方，上中下三根同修，初中后始本不二，不断烦惑，不历异生，即得了生脱死，超凡入圣者，唯净土法门为然也。以故上根如文殊、普贤之俦<sup>
<a id="6063c933-da49-48a3-a123-675999f73594" href="text00012.html#407478">⑴&nbsp;</a>
</sup>
 ，下根如五逆十恶之辈，皆为净土法门所摄之机。以其至简至易，至顿至圆，故能如大地之普载万象，大海之普纳众流也。（《新编全本印光法师文钞》卷五第1052页　吴淞佛教居士林发隐序）</p>
<a id="138"></a>
<h2 class="left">【119】为什么说念佛一法，唯务高深和谈玄说妙者不能得实益？</h2>
<p>●一切法门，皆以念佛为其归宿。唯务高深，谈玄说妙，则如数他人宝，自无半钱分，毕竟自己受用不著。以业尽情空，方了生死。但能谈说，有何利益。须知见思二惑，即是生死根本。不到业尽情空地位，何由得了生死。念佛则仗佛慈力，利益宏深。</p>
<p>五逆十恶极重罪人，临命终时，地狱相现，闻善知识教以念佛，或念十声，或念数声，即可蒙佛接引，往生西方。以其苦逼，发恳切心，故得成办。不得以泛泛悠悠念者为比而生疑也。此为下根。若论上根，以初发心住，乃至十住十行十回向十地等觉四十一位法身大士，皆须念佛回向往生，以圆满佛果。由此言之，一切法门，皆以念佛为其归宿。若唯务高深，谈玄说妙，则如数他人宝，自无半钱分，毕竟自己受用不著。以业尽情空，方了生死。但能谈说，有何利益。须知见思二惑，即是生死根本。不到业尽情空地位，何由得了生死。念佛则仗佛慈力，利益宏深。故清凉国师说，愚夫愚妇，颛蒙念佛，即能潜通佛智，暗合道妙。念佛法门，最合末法时机。善导和尚说，若论学解，一切法门，都应当学。若论修持，须择契理契机者，方有实益。念佛一法，因该果海，果彻因源，最为契理契机，今人俱宜修持。（《新编全本印光法师文钞》卷二十一第1690页　净业社开示法语）</p>
<a id="139"></a>
<h2 class="left">【120】为什么说俯提劣机，曲护初心，唯净土法门，最为第一？</h2>
<p>●净土法门。若凡若圣，或智或愚，同以深信切愿，持佛名号，临欲命终，随佛往生，亦登不退，故最为第一。如来之恩，广大周至。虽天地父母，莫能喻其万一也。</p>
<p>净土法门，乃如来普度众生之特别法门也。如来愍念众生，示成正觉。俯顺群机，循循善诱。大根则令其悟一心之具造，断惑证真，以直趣菩提。小器则令其明三世之因果，趋吉避凶，为入道方便。虽则大小不同，权实各异。皆须断尽见思二惑，方可出离分段生死。倘惑业未尽，道果未成。纵有修持，不能自主。久经生死，进少退多。以道不胜习，业能缚心。譬如坯器未烧，经雨则化。虽有前功，了无所益。以是之故，特开一信愿念佛，求生净土法门。俾若凡若圣，或智或愚，同以深信切愿，持佛名号，求生西方极乐世界。此则以己信愿，感佛慈悲。感应道交，必蒙摄受。迨至临欲命终，即得随佛往生也。既往生已，则已断惑者，速证无生。具业缚者，亦登不退。从兹亲炙<sup>
<a id="58cffdb2-cb53-4c34-8f8a-440b9b558950" href="text00012.html#407616">⑴&nbsp;</a>
</sup>
 弥陀，参随海众。熏陶化育，染如来之妙香。障尽智圆，复本具之佛性。俯提劣机，曲护初心，唯此法门，最为第一。如来之恩，广大周至。虽天地父母，莫能喻其万一也。（《新编全本印光法师文钞》卷五第957页　西方公据重刻序）</p>
<a id="140"></a>
<h2 class="left">【121】为什么不能以“念念在净土方可往生”教中下根人？</h2>
<p>●念念在净土方可往生，乃上品往生者之身分。</p>
<p>念念在净土，方可往生，乃上品往生者之身分。若执定此义，以自求上品，何善如之。若执定此义，以教中下根人，则阻人胜进不浅。何以故？以彼必以为此法太高，遂以卑劣自居，不肯修持耳。（《新编全本印光法师文钞》卷一第33页　复濮大凡<sup>
<a id="0b51cb1d-9336-4f24-addc-e9eecf1dbb90" href="text00012.html#407766">⑵&nbsp;</a>
</sup>
 居士书）</p>
<a id="141"></a>
<h2 class="left">【122】为什么说当今之世决不另于敦伦尽分及注重净土法门外别有所提倡？</h2>
<p>●时节因缘，实为根本。违悖时节因缘，亦如冬葛夏裘，饥饮渴食，非唯无益，而又害之。故当今之世，纵是已成正觉之古佛示现，决不另于敦伦尽分，及注重净土法门外，别有所提倡也。</p>
<p>然须恪守本分，切勿学好高务胜一派。譬如穿衣吃饭，须按各人身量食量，夏葛冬裘，渴饮饥食，则可以养身心。施之失宜，均可以伤身心。非饮食裘葛之有善不善也，视其人之善用与否耳。无论如何资格，必须敦伦尽分，闲邪存诚，诸恶莫作，众善奉行。又须注重净土法门，以仗佛力，比仗自力，其难易奚啻天地悬隔。近有一种专逞口解脱者，指念佛者为腐败待死，祈勿被此种邪说所惑。当今之世，纵是已成正觉之古佛示现，决不另于敦伦尽分，及注重净土法门外，别有所提倡也。使达磨大师现于此时，亦当以仗佛力法门而为训导。时节因缘，实为根本。违悖时节因缘，亦如冬葛夏裘，饥饮渴食，非唯无益，而又害之。（《新编全本印光法师文钞》卷八第37页　复云南王德周居士书二）</p>
<a id="142"></a>
<h2 class="left">【123】为什么说业力之凡夫，现生欲了生死没有第二个法门？</h2>
<p>●凡夫无力断惑，唯信愿念佛求生西方一法，方有了生死分。若论业尽情空，现今恐举世亦难得其一二。若以信愿念佛求生，则万不漏一。</p>
<p>须知佛法，法门无量。若欲以通身业力之凡夫，现生即得了生脱死，离此信愿念佛求生西方一法，佛也说不出第二个法门了。其余一切法门，皆须修到业尽情空，方有了生死分。倘有丝毫未尽，则生死依旧不了。若论业尽情空，现今恐举世亦难得其一二。若以信愿念佛求生，则万不漏一。（《新编全本印光法师文钞》卷八第55页　复许熙唐居士书）</p>
<a id="143"></a>
<h2 class="left">【124】现在人的对症药和适合的修法是什么？</h2>
<p>●对症药，唯因果为第一。宜修法，唯净土为第一。何以故？以自力了生死之难也。使真知之，杀了亦不肯弃置净土法门而不力修也。</p>
<p>现在人的对症药，唯因果为第一。宜修法，唯净土为第一。若夫研究起信<sup>
<a id="40b301cb-75f8-46cc-85bc-0a16058ef811" href="text00012.html#407979">⑴&nbsp;</a>
</sup>
 ，虽亦具因果净土。而凡夫知见，不能普领全义，又不能按论起修，则只一解义了之矣。无论何等根性，因果净土，为必不可不先讲究也。至于教相，亦须择人而施。以学生各有所学之事，佛学乃兼带耳。天机若浅，则专务教相，或将净土抛在脑后，致成有因无果之结果。是不可不相机而设法也。今之崇相宗<sup>
<a id="9358c2f0-59e1-4aed-95c7-0f97523f1025" href="text00012.html#c78c9c47-da9f-49d1-ba12-ac163d3b94b7">⑵&nbsp;</a>
</sup>
 者，其弊亦复如是。彼提倡者，实不为了生死，只为通理性，能讲说耳。使彼知自力了生死之难，断不肯唯此是务，置净土于不问，或有诽薄之者。此其人皆属好高务胜，而不知其所以高胜也。使真知之，杀了亦不肯弃置净土法门而不力修也。甚矣，学道之难也。（《新编全本印光法师文钞》卷二第409页　复周群铮居士书七）</p>
<a id="144"></a>
<h2 class="left">【125】大通家和普通人应如何修净土？</h2>
<p>●普通人，一心念佛求生西方即已。大通家能通身放下，亦易得益。否则终日在分别中弄识神者，则不得益，或反得病。</p>
<p>若大通家，则禅净双修，而必以净土为主。若普通人，则亦不必令其遍研深经奥论，但令诸恶莫作，众善奉行，一心念佛求生西方即已。此人不废居家业，而兼修出世法。虽似平常无奇，而其利益不可思议。良以愚夫愚妇，颛蒙念佛，即能潜通佛智，暗合道妙。较比大通家之卜度<sup>
<a id="f0c65494-13d4-4989-866b-3b99b3238620" href="text00012.html#408386">⑶&nbsp;</a>
</sup>
 思量，终日在分别中弄识神者，为益多多也。以故愚夫愚妇念佛，易得益。大通家能通身放下，亦易得益。若唯以义理是卜度者，则不得益，或反得病。及未得谓得，流入狂派者有之。（《新编全本印光法师文钞》卷三第475页　复四川谢诚明居士书）</p>
<a id="145"></a>
<h2 class="left">【126】什么人在净土法门能得实益？</h2>
<p>●唯上上根人与愚夫愚妇，能得实益。净土法门，以往生为主。随缘随分，专精其志，佛决定不欺人。</p>
<p>净土法门，唯上上根人，与愚夫愚妇，能得实益。而通宗通教之聪明人，多以志大言大，不肯仗佛慈力，而以仗己道力为志事，甘让愚夫愚妇早预圣流也。（《新编全本印光法师文钞》卷九第243页　致铭光居士书）</p>
<p>汝虽于净土法门，颇生信心。然犹有好高务胜之念头，未能放下，而未肯以愚夫愚妇自命。须知了生死，愚夫愚妇则易。以其心无异见故也。若通宗通教，能通身放下，做愚夫愚妇工夫，则亦易。否则通宗通教之高人，反不若愚夫愚妇之能带业往生。净土法门，以往生为主。随缘随分，专精其志，佛决定不欺人。否则求升反坠，乃自误耳，非佛咎也。（《新编全本印光法师文钞》卷二第400页　复周群铮居士书二）</p>
<a id="146"></a>
<h2 class="left">【127】末法时期，什么人不妨圆修万行？</h2>
<p>●智力充足者。但必须回向往生。</p>
<p>末法学人，如其智力充足，不妨圆修<sup>
<a id="e7575b0c-c890-42d1-b4e2-380ab357b818" href="text00012.html#408530">⑴&nbsp;</a>
</sup>
 万行，回向往生。否则固当专修净业，以期仗佛慈力，横超三界，直登九莲也。（《新编全本印光法师文钞》卷十一第722页　无量寿经颂序）</p>
<a id="147"></a>
<h2 class="left">【128】为什么说念佛一法于在家善信，最为合机？</h2>
<p>●善人修净业正因，基址巩固，故念佛能得真实利益。又在家人身在世网，事务多端。唯念佛一法，最为方便。早晚于佛前随分随力，礼拜持念，回向发愿。</p>
<p>念佛一法，乃佛法中之总持法门。三根普被，利钝全收。上之则等觉菩萨，不能超出其外。下之则逆恶凡夫，亦可预入其中。语其浅，则妇孺均能修持。语其深，则圣哲莫能了解。而且于在家善信，最为合机。以孝养父母，奉事师长，慈心不杀，修十善业，如来称为三世诸佛净业正因。故凡念佛之人，必须于家庭伦常中，各尽其分。所谓父慈，子孝，兄友，弟恭，夫和，妇顺，主仁，仆忠者是也。又须惩忿窒欲，闲邪存诚，诸恶莫作，众善奉行。而修善去恶，尤须在起心动念处，认真省察，笃实扩充而克除之。战兢惕厉<sup>
<a id="10b1bede-c37f-4e6a-aa52-366ec071915a" href="text00012.html#408881">⑴&nbsp;</a>
</sup>
 ，毋或怠忽<sup>
<a id="23f50286-731f-4942-b90d-62726a886d27" href="text00012.html#1b20e65d-7e32-4683-b76d-9a24a6be2411">⑵&nbsp;</a>
</sup>
 ，是为善人。善人念佛，方能得念佛之真实利益。如基址巩固，万丈高楼，自可随意建造矣。（《新编全本印光法师文钞》卷十二第975页　涵江三江口仙庆寺净业社缘起）</p>
<p>念佛一法，乃背尘合觉，返本归元之第一妙法。于在家人分上，更为亲切。以在家人身在世网，事务多端。摄心参禅，及静室诵经等，或势不能为，或力不暇及。唯念佛一法，最为方便。早晚于佛前随分随力，礼拜持念，回向发愿。除此之外，行住坐卧，语默动静，穿衣吃饭，一切时，一切处，皆好念。但于洁净处，恭敬时，或出声，或默念，皆可。若至不洁净处（如登厕等），或不恭敬时（如睡眠洗浴等），但宜默念，不宜出声。非此时处不可念也。睡出声念，不但不恭敬，又且伤气，久则成病。默念功德，与常时一样。所谓念兹在兹，造次<sup>
<a id="5b44943d-cc66-4baa-ac7b-ffa2a0079647" href="text00012.html#8ccd33d8-dd0f-4e36-b8d2-bb4b46b7d59c">⑶&nbsp;</a>
</sup>
 必于是，颠沛<sup>
<a id="7dad3948-2754-47a1-80d4-c9ea6a16f552" href="text00012.html#4998e095-1f86-43e5-aaa7-a69098aa16d7">⑷&nbsp;</a>
</sup>
 必于是也。（《新编全本印光法师文钞》卷一第52页　复邓伯诚居士书二）</p>
<a id="148"></a>
<h2 class="left">【129】为什么无论何等根性，皆须以净土法门为主？</h2>
<p>●净土法门，为三世诸佛上成佛道下化众生之成始成终法门。语其浅近，则三岁孩子皆能修。语其深远，唯佛与佛方能究尽。今人无论上中下根，皆须一心念佛求生西方为事。否则所学之佛法，皆为现在撑场面，未来种善根而已。欲得真实了生死利益，难之难矣。</p>
<p>现今无论何等根性，皆须以净土法门为主。盖净土法门，为三世诸佛上成佛道下化众生之成始成终法门。语其浅近，则三岁孩子皆能修。语其深远，唯佛与佛方能究尽。净土，为凡夫依之现生了生死者。置之不究，纵将一切法门通究得十分通彻，谁能现生将烦恼断得净尽无余，而到自力了生死地位乎？仗自力者，既不能得。仗佛力者，又以不知而不注意。则所学之佛法，皆为现在撑场面，未来种善根而已。欲得真实了生死利益，则难之难矣。（《新编全本印光法师文钞》卷十八第1215页　复福州佛学社书）</p>
<p>今人无论上中下根，皆须以力敦伦常，主敬存诚，深信因果，广行众善，一心念佛求生西方为事。（《新编全本印光法师文钞》卷三第476页　复四川谢诚明居士书）</p>
<a id="149"></a>
<h2 class="left">【130】根器较高的人怎样修净土？</h2>
<p>●根器较高人也应以信愿持名求生西方为正行，万善庄严为助修。</p>
<p>居士当以研究大乘经论开圆顿解为先导，信愿持名求生西方为正行。至于居心行事，或恐过起于不知，福消于不觉。当详阅《安士全书》及《法苑珠林》。自然法法头头，有所取则，心心念念，无或逾越矣。倘尤恐鉴察不及，当取孚佑帝君<sup>
<a id="e274c23a-f1e9-488a-ad1d-58b0b909060a" href="text00012.html#409469">⑴&nbsp;</a>
</sup>
 功过格著实行去，则超凡入圣，断惑证真，于震旦国中，当推君为第一矣。功过格乃明云谷禅师<sup>
<a id="1c57a788-f722-4d22-85af-7649469ab418" href="text00012.html#a04a9365-1582-409f-974b-0719da29a5f0">⑵&nbsp;</a>
</sup>
 传袁了凡者，切不可谓其落索而藐视之。（《新编全本印光法师文钞》卷一第59页　复邓新安居士书）</p>
<p>其修持次序，当以开本知见为先导，信愿念佛为正行，万善庄严为助修。（《新编全本印光法师文钞》卷十第614页　日诵经咒选录序）</p>
<a id="150"></a>
<h2 class="left">【131】为什么说人身难得佛法难闻？身已得法已闻该怎么做？</h2>
<p>●人身难得，佛法难闻。若非宿有因缘，佛经名字，尚不能闻。况得受持读诵，修因证果者乎。今幸遇如来所说大乘显密诸经，方知衣珠固在，佛性仍存。回思从无始来，未闻佛说。虽则具此心性，无端枉受轮回。真堪痛哭流涕，声震大千。此恩此德，唯依教修行，自行化他。方可少舒春草仰晖，夏葵向日之微忱而已。</p>
<p>经云，人身难得，佛法难闻。若非宿有因缘，佛经名字，尚不能闻。况得受持读诵，修因证果者乎。然如来所说，实依众生即心本具之理。于心性外，了无一法可得。但以众生在迷，不能了知。于真如实相之中，幻生妄想执著。由兹起贪嗔痴，造杀盗淫。迷智慧以成烦恼，即常住而为生灭。经尘点劫，莫之能反。幸遇如来所说大乘显密诸经，方知衣珠固在，佛性仍存。即彼客作贱人，原是长者真子。人天六道，不是自己住处。实报寂光，乃为本有家乡。回思从无始来，未闻佛说。虽则具此心性，无端枉受轮回。真堪痛哭流涕，声震大千。心片片裂，肠寸寸断矣。此恩此德，过彼天地父母，奚啻百千万倍。纵粉身碎骨，曷能报答。唯有依教修行，自行化他，方可少舒春草仰晖，夏葵向日之微忱而已。然今之缁素，翻阅佛经，毫无诚敬。种种亵慢，难以枚举。而习行既久，彼此相安。其亵慢之迹，不忍备言。视如来之法言，同破坏之故纸。且勿谓不知旨趣者，了无所益。即深知实义者，亦只是口头三昧，面门辉光。如饥说食，如贫数宝。虽有研究之功，绝无实证之益。况亵慢之罪，奚啻弥天。而受苦之期，岂止穷劫。虽是善因，反招恶果。纵为将来得度之因，难免多劫备受其苦。用是心怀惨伤，敢陈刍荛<sup>
<a id="f2e06e02-669a-44ad-ac58-7b704408744a" href="text00012.html#410368">⑴&nbsp;</a>
</sup>
 。企依佛教以奉行，庶唯得益而无损。（《新编全本印光法师文钞》卷四第681页　竭诚方获实益论）</p>
<a id="151"></a>
<h2 class="left">【132】印祖为什么力劝文人学愚夫愚妇老实念佛，不可虚度此生？</h2>
<p>●人生无常。一息不来，即属后世。此时纵才高八斗，学富五车，亦无用处。若不及早修持净业，待到此时，方知虚受此生。故应丢掉文人习气，发大菩提心，于公私之暇，实行愚夫愚妇老实念佛之行，方有实益。</p>
<p>接手书，知前次之书，尚不讨厌。此次除过誉不慧外，皆属实情。一息不来，即属后世。此时纵才高八斗，学富五车，亦无用处。若不及早修持净业，待到此时，方知虚受此生。枉将宿生所种善根，尽消耗于之乎者也中矣。可不哀哉！净土法门，贵乎实行。今既知之，当随分随力行之，方有实益。若但研究而不肯持佛圣号，以期近则消业障而增福慧，远则出三界以登九莲，则仍是文人习气。有此习气，欲真实了生死证无生之利益，实万难万难。果能发大菩提心，于公私之暇，实行愚夫愚妇老实念佛之行。则将来之母仪闺范，师范女流，与预会莲池，亲承佛记，皆可必得矣。愿将身体力行之不遑<sup>
<a id="d3dc4c6b-0bd5-4f1c-9e2c-729491b1a7d0" href="text00012.html#410638">⑴&nbsp;</a>
</sup>
 ，不敢故作戏论，以开罪三宝，常念勿忘，则幸甚。此后不须来信，光约于月半后往沪。（《新编全本印光法师文钞》卷十五第583页　复张曙蕉<sup>
<a id="05221948-4b16-4cfd-acf1-2fe90454dd08" href="text00012.html#582392aa-c2ef-4dd1-a8dc-5e88fb40b639">⑵&nbsp;</a>
</sup>
 居士书三）</p>
<hr id="407478" />
<a id="4e16c0f3-23af-4e0a-9734-a325070f5df5" href="text00012.html#6063c933-da49-48a3-a123-675999f73594">⑴&nbsp;</a>
 俦：同类，辈。<br id="407616" />
<a id="288d3947-3188-4a6b-ba9a-99f891215135" href="text00012.html#58cffdb2-cb53-4c34-8f8a-440b9b558950">⑴&nbsp;</a>
 亲炙：谓亲受教育熏陶。<br id="407766" />
<a id="7fd884fc-e7e0-4aaf-8a14-32b050047f2b" href="text00012.html#0b51cb1d-9336-4f24-addc-e9eecf1dbb90">⑵&nbsp;</a>
 濮大凡：即濮一乘居士，江苏溧水人，字伯欣，曾任《佛学丛报》编辑。<br id="407979" />
<a id="13f31f0f-e66b-492d-979c-2f5276bcbd2c" href="text00012.html#40b301cb-75f8-46cc-85bc-0a16058ef811">⑴&nbsp;</a>
 起信：《大乘起信论》。<br/>
<a id="c78c9c47-da9f-49d1-ba12-ac163d3b94b7" href="text00012.html#9358c2f0-59e1-4aed-95c7-0f97523f1025">⑵&nbsp;</a>
 相宗：即唯识宗。主张万法唯识，以依他起相，遍计所执相，圆成实相等三相解释世界一切现象，故名。<br id="408386" />
<a id="82220d98-9333-4238-ab45-58f72f59b6e4" href="text00012.html#f0c65494-13d4-4989-866b-3b99b3238620">⑶&nbsp;</a>
 卜度：推测；臆断。<br id="408530" />
<a id="f5e32479-e8c5-46f4-9e20-016d37573a22" href="text00012.html#e7575b0c-c890-42d1-b4e2-380ab357b818">⑴&nbsp;</a>
 圆修：圆行。一行一切行。行指不次五行，圆人所修。以其于名字位中，圆悟一念具足两重三千。所以起行时，随修一行，皆依理具三千实相而起。是故修一行，即修一切行也。<br id="408881" />
<a id="1c9deddc-988b-40a5-9944-3bc441ee1a51" href="text00012.html#10b1bede-c37f-4e6a-aa52-366ec071915a">⑴&nbsp;</a>
 惕厉：警惕，戒惧。<br/>
<a id="1b20e65d-7e32-4683-b76d-9a24a6be2411" href="text00012.html#23f50286-731f-4942-b90d-62726a886d27">⑵&nbsp;</a>
 怠忽：怠惰玩忽。<br/>
<a id="8ccd33d8-dd0f-4e36-b8d2-bb4b46b7d59c" href="text00012.html#5b44943d-cc66-4baa-ac7b-ffa2a0079647">⑶&nbsp;</a>
 造次：仓促。<br/>
<a id="4998e095-1f86-43e5-aaa7-a69098aa16d7" href="text00012.html#7dad3948-2754-47a1-80d4-c9ea6a16f552">⑷&nbsp;</a>
 颠沛：跌倒，比喻处境窘迫困顿。<br id="409469" />
<a id="106513e1-6568-429c-b264-1ce073311ba6" href="text00012.html#e274c23a-f1e9-488a-ad1d-58b0b909060a">⑴&nbsp;</a>
 孚佑帝君：亦称纯阳吕祖。吕祖，乃八仙中之吕洞宾是也。唐时京兆人，名岩，咸通年间及第（科举考试中选，特指考取进士），两次调任县令。当时正值黄巢作乱，全家举迁归终南山，修炼得道，不知所往。别号纯阳子，也称回道人，后封“孚佑帝君”。济世度人，灵迹甚多。<br/>
<a id="a04a9365-1582-409f-974b-0719da29a5f0" href="text00012.html#1c57a788-f722-4d22-85af-7649469ab418">⑵&nbsp;</a>
 云谷禅师：明代高僧，浙江嘉善人，俗姓怀，字云谷。初习儒业，博通经史，后剃染于大云寺，专习天台小止观法门。后至栖霞山千佛岭下结庵寓止，四方风从者不计其数，憨山大师与明代通儒袁了凡等，皆从师受教悟旨。<br id="410368" />
<a id="300168bc-d8a0-469d-9549-3ce15a0dcc28" href="text00012.html#f2e06e02-669a-44ad-ac58-7b704408744a">⑴&nbsp;</a>
 刍荛：刍，音除，喂牲口的草料、稻草；荛，音饶，柴草；刍荛，就是柴草，这里是粗陋、卑贱的意思，自谦之词。<br id="410638" />
<a id="18f36e63-5500-4fef-a987-119526e53da6" href="text00012.html#d3dc4c6b-0bd5-4f1c-9e2c-729491b1a7d0">⑴&nbsp;</a>
 不遑：遑，音皇，闲暇；不遑，没有空闲时间，忙得来不及。<br/>
<a id="582392aa-c2ef-4dd1-a8dc-5e88fb40b639" href="text00012.html#05221948-4b16-4cfd-acf1-2fe90454dd08">⑵&nbsp;</a>
 张曙蕉，女，名汝钊，字曙蕉，浙江慈溪人。皈依太虚法师后，赐法名圣慧。祝发为比丘尼后依根慧法师，赐法名曰本空，字又如，号弘量。出家前著有《绿天簃诗词集》。</body>
</html>
